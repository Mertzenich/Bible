
# Table of Contents

-   [II Peter 1](#orgd1df0ee)
    -   [II Peter 1:1](#orgd73193a)
    -   [II Peter 1:2](#org634df87)
    -   [II Peter 1:3](#org4d15ba1)
    -   [II Peter 1:4](#org2e27d18)
    -   [II Peter 1:5](#orgd78596a)
    -   [II Peter 1:6](#org34ff938)
    -   [II Peter 1:7](#orgba8acfb)
    -   [II Peter 1:8](#org253926b)
    -   [II Peter 1:9](#org08e19d6)
    -   [II Peter 1:10](#org901d16d)
    -   [II Peter 1:11](#org4a83177)
    -   [II Peter 1:12](#orgc76f66d)
    -   [II Peter 1:13](#org2d59aa1)
    -   [II Peter 1:14](#org4b45598)
    -   [II Peter 1:15](#orgefc7fd8)
    -   [II Peter 1:16](#orgecf112e)
    -   [II Peter 1:17](#orgfba0519)
    -   [II Peter 1:18](#org9f24948)
    -   [II Peter 1:19](#org8c0e84e)
    -   [II Peter 1:20](#orgfbae26f)
    -   [II Peter 1:21](#org1559ec0)
-   [II Peter 2](#org8d31e1e)
    -   [II Peter 2:1](#orgcde99b9)
    -   [II Peter 2:2](#orgc4bd4cc)
    -   [II Peter 2:3](#org9258fd0)
    -   [II Peter 2:4](#org9d1c07c)
    -   [II Peter 2:5](#org881c6a1)
    -   [II Peter 2:6](#org4848c2c)
    -   [II Peter 2:7](#orgcf17709)
    -   [II Peter 2:8](#orgc701031)
    -   [II Peter 2:9](#org145c482)
    -   [II Peter 2:10](#org2175c85)
    -   [II Peter 2:11](#org683a1c3)
    -   [II Peter 2:12](#org4e09671)
    -   [II Peter 2:13](#orga54f036)
    -   [II Peter 2:14](#orgf2b9bf6)
    -   [II Peter 2:15](#org83707ab)
    -   [II Peter 2:16](#org200f2b9)
    -   [II Peter 2:17](#org123bb80)
    -   [II Peter 2:18](#org02278e0)
    -   [II Peter 2:19](#org7be9e74)
    -   [II Peter 2:20](#orge41d597)
    -   [II Peter 2:21](#org569ee7c)
    -   [II Peter 2:22](#org13cf1f9)
-   [II Peter 3](#org2705df9)
    -   [II Peter 3:1](#org69d7c83)
    -   [II Peter 3:2](#org7428003)
    -   [II Peter 3:3](#org5ed9433)
    -   [II Peter 3:4](#org1d5b5cc)
    -   [II Peter 3:5](#org60c9b7a)
    -   [II Peter 3:6](#orgbce4e88)
    -   [II Peter 3:7](#org429ca22)
    -   [II Peter 3:8](#orgb54df87)
    -   [II Peter 3:9](#org75a23da)
    -   [II Peter 3:10](#orgc77973f)
    -   [II Peter 3:11](#org6682737)
    -   [II Peter 3:12](#org6da557d)
    -   [II Peter 3:13](#org2cfd2a9)
    -   [II Peter 3:14](#org5e73a54)
    -   [II Peter 3:15](#org54e404d)
    -   [II Peter 3:16](#orgb31a416)
    -   [II Peter 3:17](#org1833695)
    -   [II Peter 3:18](#orge29dcca)



<a id="orgd1df0ee"></a>

# II Peter 1


<a id="orgd73193a"></a>

## II Peter 1:1

Simon Petrus, servus et apostolus Jesu Christi, iis qui coæqualem nobiscum sortiti sunt fidem in justitia Dei nostri, et Salvatoris Jesu Christi.


<a id="org634df87"></a>

## II Peter 1:2

Gratia vobis, et pax adimpleatur in cognitione Dei, et Christi Jesu Domini nostri :


<a id="org4d15ba1"></a>

## II Peter 1:3

Quomodo omnia nobis divinæ virtutis suæ, quæ ad vitam et pietatem donata sunt, per cognitionem ejus, qui vocavit nos propria gloria, et virtute,


<a id="org2e27d18"></a>

## II Peter 1:4

per quem maxima, et pretiosa nobis promissa donavit : ut per hæc efficiamini divinæ consortes naturæ : fugientes ejus, quæ in mundo est, concupiscentiæ corruptionem.  


<a id="orgd78596a"></a>

## II Peter 1:5

Vos autem curam omnem subinferentes, ministrate in fide vestra virtutem, in virtute autem scientiam,


<a id="org34ff938"></a>

## II Peter 1:6

in scientia autem abstinentiam, in abstinentia autem patientiam, in patientia autem pietatem,


<a id="orgba8acfb"></a>

## II Peter 1:7

in pietate autem amorem fraternitatis, in amore autem fraternitatis caritatem.


<a id="org253926b"></a>

## II Peter 1:8

Hæc enim si vobiscum adsint, et superent, non vacuos nec sine fructu vos constituent in Domini nostri Jesu Christi cognitione.


<a id="org08e19d6"></a>

## II Peter 1:9

Cui enim non præsto sunt hæc, cæcus est, et manu tentans, oblivionem accipiens purgationis veterum suorum delictorum.


<a id="org901d16d"></a>

## II Peter 1:10

Quapropter fratres, magis satagite ut per bona opera certam vestram vocationem, et electionem faciatis : hæc enim facientes, non peccabitis aliquando.


<a id="org4a83177"></a>

## II Peter 1:11

Sic enim abundanter ministrabitur vobis introitus in æternum regnum Domini nostri et Salvatoris Jesu Christi.  


<a id="orgc76f66d"></a>

## II Peter 1:12

Propter quod incipiam vos semper commonere de his : et quidem scientes et confirmatos vos in præsenti veritate.


<a id="org2d59aa1"></a>

## II Peter 1:13

Justum autem arbitror quamdiu sum in hoc tabernaculo, suscitare vos in commonitione :


<a id="org4b45598"></a>

## II Peter 1:14

certus quod velox est depositio tabernaculi mei secundum quod et Dominus noster Jesus Christus significavit mihi.


<a id="orgefc7fd8"></a>

## II Peter 1:15

Dabo autem operam et frequenter habere vos post obitum meum, ut horum memoriam faciatis.  


<a id="orgecf112e"></a>

## II Peter 1:16

Non enim doctas fabulas secuti notam fecimus vobis Domini nostri Jesu Christi virtutem et præsentiam : sed speculatores facti illius magnitudinis.


<a id="orgfba0519"></a>

## II Peter 1:17

Accipiens enim a Deo Patre honorem et gloriam, voce delapsa ad eum hujuscemodi a magnifica gloria : Hic est Filius meus dilectus, in quo mihi complacui, ipsum audite.


<a id="org9f24948"></a>

## II Peter 1:18

Et hanc vocem nos audivimus de cælo allatam, cum essemus cum ipso in monte sancto.


<a id="org8c0e84e"></a>

## II Peter 1:19

Et habemus firmiorem propheticum sermonem : cui benefacitis attendentes quasi lucernæ lucenti in caliginoso loco donec dies elucescat, et lucifer oriatur in cordibus vestris :


<a id="orgfbae26f"></a>

## II Peter 1:20

hoc primum intelligentes quod omnis prophetia Scripturæ propria interpretatione non fit.


<a id="org1559ec0"></a>

## II Peter 1:21

Non enim voluntate humana allata est aliquando prophetia : sed Spiritu Sancto inspirati, locuti sunt sancti Dei homines.   


<a id="org8d31e1e"></a>

# II Peter 2


<a id="orgcde99b9"></a>

## II Peter 2:1

Fuerunt vero et pseudoprophetæ in populo, sicut et in vobis erunt magistri mendaces, qui introducent sectas perditionis : et eum qui emit eos, Dominum negant, superducentes sibi celerem perditionem.


<a id="orgc4bd4cc"></a>

## II Peter 2:2

Et multi sequentur eorum luxurias, per quos via veritatis blasphemabitur :


<a id="org9258fd0"></a>

## II Peter 2:3

et in avaritia fictis verbis de vobis negotiabuntur : quibus judicium jam olim non cessat : et perditio eorum non dormitat.


<a id="org9d1c07c"></a>

## II Peter 2:4

Si enim Deus angelis peccantibus non pepercit, sed rudentibus inferni detractos in tartarum tradidit cruciandos, in judicium reservari.


<a id="org881c6a1"></a>

## II Peter 2:5

Et originali mundo non pepercit, sed octavum Noë justitiæ præconem custodivit, diluvium mundo impiorum inducens.


<a id="org4848c2c"></a>

## II Peter 2:6

Et civitates Sodomorum et Gomorrhæorum in cinerem redigens, eversione damnavit : exemplum eorum, qui impie acturi sunt, ponens :


<a id="orgcf17709"></a>

## II Peter 2:7

et justum Lot oppressum a nefandorum injuria, ac luxuriosa conversatione eripuit :


<a id="orgc701031"></a>

## II Peter 2:8

aspectu enim, et auditu justus erat : habitans apud eos, qui de die in diem animam justam iniquis operibus cruciabant.


<a id="org145c482"></a>

## II Peter 2:9

Novit Dominus pios de tentatione eripere : iniquos vero in diem judicii reservare cruciandos.  


<a id="org2175c85"></a>

## II Peter 2:10

Magis autem eos, qui post carnem in concupiscentia immunditiæ ambulant, dominationemque contemnunt, audaces, sibi placentes, sectas non metuunt introducere blasphemantes :


<a id="org683a1c3"></a>

## II Peter 2:11

ubi angeli fortitudine, et virtute cum sint majores, non portant adversum se execrabile judicium.


<a id="org4e09671"></a>

## II Peter 2:12

Hi vero velut irrationabilia pecora, naturaliter in captionem, et in perniciem in his quæ ignorant blasphemantes in corruptione sua peribunt,


<a id="orga54f036"></a>

## II Peter 2:13

percipientes mercedem injustitiæ, voluptatem existimantes diei delicias : coinquinationes, et maculæ deliciis affluentes, in conviviis suis luxuriantes vobiscum,


<a id="orgf2b9bf6"></a>

## II Peter 2:14

oculos habentes plenos adulterii, et incessabilis delicti. Pellicientes animas instabiles, cor exercitatum avaritia habentes, maledictionis filii :


<a id="org83707ab"></a>

## II Peter 2:15

derelinquentes rectam viam erraverunt, secuti viam Balaam ex Bosor, qui mercedem iniquitatis amavit :


<a id="org200f2b9"></a>

## II Peter 2:16

correptionem vero habuit suæ vesaniæ : subjugale mutum animal, hominis voce loquens, prohibuit prophetæ insipientiam.


<a id="org123bb80"></a>

## II Peter 2:17

Hi sunt fontes sine aqua, et nebulæ turbinibus exagitatæ, quibus caligo tenebrarum reservatur.


<a id="org02278e0"></a>

## II Peter 2:18

Superba enim vanitatis loquentes, pelliciunt in desideriis carnis luxuriæ eos, qui paululum effugiunt, qui in errore conversantur :


<a id="org7be9e74"></a>

## II Peter 2:19

libertatem illis promittentes, cum ipsi servi sint corruptionem : a quo enim quis superatus est, hujus et servus est.


<a id="orge41d597"></a>

## II Peter 2:20

Si enim refugientes coinquinationes mundi in cognitione Domini nostri, et Salvatoris Jesu Christi, his rursus implicati superantur : facta sunt eis posteriora deteriora prioribus.


<a id="org569ee7c"></a>

## II Peter 2:21

Melius enim erat illis non cognoscere viam justitiæ, quam post agnitionem, retrorsum converti ab eo, quod illis traditum est, sancto mandato.


<a id="org13cf1f9"></a>

## II Peter 2:22

Contigit enim eis illud veri proverbii : Canis reversus ad suum vomitum : et, Sus lota in volutabro luti.   


<a id="org2705df9"></a>

# II Peter 3


<a id="org69d7c83"></a>

## II Peter 3:1

Hanc ecce vobis, carissimi, secundam scribo epistolam, in quibus vestram excito in commonitione sinceram mentem :


<a id="org7428003"></a>

## II Peter 3:2

ut memores sitis eorum, quæ prædixi, verborum, a sanctis prophetis et apostolorum vestrorum, præceptorum Domini et Salvatoris.


<a id="org5ed9433"></a>

## II Peter 3:3

Hoc primum scientes, quod venient in novissimis diebus in deceptione illusores, juxta proprias concupiscentias ambulantes,


<a id="org1d5b5cc"></a>

## II Peter 3:4

dicentes : Ubi est promissio, aut adventus ejus ? ex quo enim patres dormierunt, omnia sic perseverant ab initio creaturæ.


<a id="org60c9b7a"></a>

## II Peter 3:5

Latet enim eos hoc volentes, quod cæli erant prius, et terra de aqua, et per aquam consistens Dei verbo :


<a id="orgbce4e88"></a>

## II Peter 3:6

per quæ, ille tunc mundus aqua inundatus, periit.


<a id="org429ca22"></a>

## II Peter 3:7

Cæli autem, qui nunc sunt, et terra eodem verbo repositi sunt, igni reservati in diem judicii, et perditionis impiorum hominum.


<a id="orgb54df87"></a>

## II Peter 3:8

Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.


<a id="org75a23da"></a>

## II Peter 3:9

Non tardat Dominus promissionem suam, sicut quidam existimant : sed patienter agit propter vos, nolens aliquos perire, sed omnes ad pœnitentiam reverti.


<a id="orgc77973f"></a>

## II Peter 3:10

Adveniet autem dies Domini ut fur : in quo cæli magno impetu transient, elementa vero calore solventur, terra autem et quæ in ipsa sunt opera, exurentur.  


<a id="org6682737"></a>

## II Peter 3:11

Cum igitur hæc omnia dissolvenda sunt, quales oportet vos esse in sanctis conversationibus, et pietatibus,


<a id="org6da557d"></a>

## II Peter 3:12

exspectantes, et properantes in adventum diei Domini, per quem cæli ardentes solventur, et elementa ignis ardore tabescent ?


<a id="org2cfd2a9"></a>

## II Peter 3:13

Novos vero cælos, et novam terram secundum promissa ipsius exspectamus, in quibus justitia habitat.


<a id="org5e73a54"></a>

## II Peter 3:14

Propter quod, carissimi, hæc exspectantes, satagite immaculati, et inviolati ei inveniri in pace :


<a id="org54e404d"></a>

## II Peter 3:15

et Domini nostri longanimitatem, salutem arbitremini : sicut et carissimus frater noster Paulus secundum datam sibi sapientiam scripsit vobis,


<a id="orgb31a416"></a>

## II Peter 3:16

sicut et omnibus epistolis, loquens in eis de his in quibus sunt quædam difficilia intellectu, quæ indocti et instabiles depravant, sicut et ceteras Scripturas, ad suam ipsorum perditionem.  


<a id="org1833695"></a>

## II Peter 3:17

Vos igitur fratres, præscientes custodite, ne insipientium errore traducti excidatis a propria firmitate :


<a id="orge29dcca"></a>

## II Peter 3:18

crescite vero in gratia, et in cognitione Domini nostri, et Salvatoris Jesu Christi. Ipsi gloria et nunc, et in diem æternitatis. Amen.    

