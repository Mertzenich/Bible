
# Table of Contents

-   [Jude 1](#orgf87d5c9)
    -   [Jude 1:1](#org3adca3b)
    -   [Jude 1:2](#orge946170)
    -   [Jude 1:3](#org06868de)
    -   [Jude 1:4](#orgc3e923c)
    -   [Jude 1:5](#org6fd83ec)
    -   [Jude 1:6](#orgfdab8bc)
    -   [Jude 1:7](#orgcc7a330)
    -   [Jude 1:8](#org2301caf)
    -   [Jude 1:9](#org1d7e09c)
    -   [Jude 1:10](#org20b9875)
    -   [Jude 1:11](#org03d9b00)
    -   [Jude 1:12](#orga62787b)
    -   [Jude 1:13](#orge40cf46)
    -   [Jude 1:14](#org57496a7)
    -   [Jude 1:15](#org5b14f86)
    -   [Jude 1:16](#org3fe5449)
    -   [Jude 1:17](#org184cc91)
    -   [Jude 1:18](#org8288c50)
    -   [Jude 1:19](#org18c5632)
    -   [Jude 1:20](#orgba8d4ac)
    -   [Jude 1:21](#org8ef962d)
    -   [Jude 1:22](#orgc89f102)
    -   [Jude 1:23](#org25ec53d)
    -   [Jude 1:24](#orgeba0f13)
    -   [Jude 1:25](#orgb51e7db)



<a id="orgf87d5c9"></a>

# Jude 1


<a id="org3adca3b"></a>

## Jude 1:1

Judas Jesu Christi servus, frater autem Jacobi, his qui sunt in Deo Patre dilectis, et Christo Jesu conservatis, et vocatis.


<a id="orge946170"></a>

## Jude 1:2

Misericordia vobis, et pax, et caritas adimpleatur.  


<a id="org06868de"></a>

## Jude 1:3

Carissimi, omnem sollicitudinem faciens scribendi vobis de communi vestra salute, necesse habui scribere vobis : deprecans supercertari semel traditæ sanctis fidei.


<a id="orgc3e923c"></a>

## Jude 1:4

Subintroierunt enim quidam homines (qui olim præscripti sunt in hoc judicium) impii, Dei nostri gratiam transferentes in luxuriam, et solum Dominatorem, et Dominum nostrum Jesum Christum negantes.  


<a id="org6fd83ec"></a>

## Jude 1:5

Commonere autem vos volo, scientes semel omnia, quoniam Jesus populum de terra Ægypti salvans, secundo eos, qui non crediderunt, perdidit :


<a id="orgfdab8bc"></a>

## Jude 1:6

angelos vero, qui non servaverunt suum principatum, sed dereliquerunt suum domicilium, in judicium magni diei, vinculis æternis sub caligine reservavit.


<a id="orgcc7a330"></a>

## Jude 1:7

Sicut Sodoma, et Gomorrha, et finitimæ civitates simili modo exfornicatæ, et abeuntes post carnem alteram, factæ sunt exemplum, ignis æterni pœnam sustinentes.


<a id="org2301caf"></a>

## Jude 1:8

Similiter et hi carnem quidem maculant, dominationem autem spernunt, majestatem autem blasphemant.


<a id="org1d7e09c"></a>

## Jude 1:9

Cum Michaël Archangelus cum diabolo disputans altercaretur de Moysi corpore, non est ausus judicium inferre blasphemiæ : sed dixit : Imperet tibi Dominus.


<a id="org20b9875"></a>

## Jude 1:10

Hi autem quæcumque quidem ignorant, blasphemant : quæcumque autem naturaliter, tamquam muta animalia, norunt, in his corrumpuntur.


<a id="org03d9b00"></a>

## Jude 1:11

Væ illis, quia in via Cain abierunt, et errore Balaam mercede effusi sunt, et in contradictione Core perierunt !  


<a id="orga62787b"></a>

## Jude 1:12

Hi sunt in epulis suis maculæ, convivantes sine timore, semetipsos pascentes, nubes sine aqua, quæ a ventis circumferentur, arbores autumnales, infructuosæ, bis mortuæ, eradicatæ,


<a id="orge40cf46"></a>

## Jude 1:13

fluctus feri maris, despumantes suas confusiones, sidera errantia : quibus procella tenebrarum servata est in æternum.


<a id="org57496a7"></a>

## Jude 1:14

Prophetavit autem et de his septimus ab Adam Enoch, dicens : Ecce venit Dominus in sanctis millibus suis


<a id="org5b14f86"></a>

## Jude 1:15

facere judicium contra omnes, et arguere omnes impios de omnibus operibus impietatis eorum, quibus impie egerunt, et de omnibus duris, quæ locuti sunt contra Deum peccatores impii.


<a id="org3fe5449"></a>

## Jude 1:16

Hi sunt murmuratores querulosi, secundum desideria sua ambulantes, et os eorum loquitur superba, mirantes personas quæstus causa.


<a id="org184cc91"></a>

## Jude 1:17

Vos autem carissimi, memores estote verborum, quæ prædicta sunt ab apostolis Domini nostri Jesu Christi,


<a id="org8288c50"></a>

## Jude 1:18

qui dicebant vobis, quoniam in novissimo tempore venient illusores, secundum desideria sua ambulantes in impietatibus.


<a id="org18c5632"></a>

## Jude 1:19

Hi sunt, qui segregant semetipsos, animales, Spiritum non habentes.  


<a id="orgba8d4ac"></a>

## Jude 1:20

Vos autem carissimi superædificantes vosmetipsos sanctissimæ vestræ fidei, in Spiritu Sancto orantes,


<a id="org8ef962d"></a>

## Jude 1:21

vosmetipsos in dilectione Dei servate, exspectantes misericordiam Domini nostri Jesu Christi in vitam æternam.


<a id="orgc89f102"></a>

## Jude 1:22

Et hos quidem arguite judicatos :


<a id="org25ec53d"></a>

## Jude 1:23

illos vero salvate, de igne rapientes. Aliis autem miseremini in timore : odientes et eam, quæ carnalis est, maculatam tunicam.


<a id="orgeba0f13"></a>

## Jude 1:24

Ei autem qui potens est vos conservare sine peccato et constituere ante conspectum gloriæ suæ immaculatos in exsultatione in adventu Domini nostri Jesu Christi,


<a id="orgb51e7db"></a>

## Jude 1:25

soli Deo Salvatori nostro, per Jesum Christum Dominum nostrum, gloria et magnificentia, imperium et potestas ante omne sæculum, et nunc, et in omnia sæcula sæculorum. Amen.    

