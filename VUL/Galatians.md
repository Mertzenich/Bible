
# Table of Contents

-   [Galatians 1](#org3e7ea0d)
    -   [Galatians 1:1](#orgad5a60a)
    -   [Galatians 1:2](#org1473a86)
    -   [Galatians 1:3](#orgbea84c1)
    -   [Galatians 1:4](#orga605684)
    -   [Galatians 1:5](#org99c79f3)
    -   [Galatians 1:6](#org2e2e104)
    -   [Galatians 1:7](#org2fa617c)
    -   [Galatians 1:8](#org463270d)
    -   [Galatians 1:9](#orgcee32b2)
    -   [Galatians 1:10](#org96ff5e2)
    -   [Galatians 1:11](#org7db0348)
    -   [Galatians 1:12](#org0d1a81a)
    -   [Galatians 1:13](#org8861350)
    -   [Galatians 1:14](#org32798ca)
    -   [Galatians 1:15](#orgbadfe42)
    -   [Galatians 1:16](#org963a404)
    -   [Galatians 1:17](#org07309e9)
    -   [Galatians 1:18](#org6cc47d2)
    -   [Galatians 1:19](#org3f64eb3)
    -   [Galatians 1:20](#org4ca67fa)
    -   [Galatians 1:21](#orga248342)
    -   [Galatians 1:22](#orgca5401d)
    -   [Galatians 1:23](#org971c52c)
    -   [Galatians 1:24](#org6ca86b9)
-   [Galatians 2](#orgec025cc)
    -   [Galatians 2:1](#org92eac06)
    -   [Galatians 2:2](#orgdf95d8b)
    -   [Galatians 2:3](#orgadb01ba)
    -   [Galatians 2:4](#org516c3c5)
    -   [Galatians 2:5](#orgbe847bc)
    -   [Galatians 2:6](#org3283864)
    -   [Galatians 2:7](#orgcf307c0)
    -   [Galatians 2:8](#orgf66d001)
    -   [Galatians 2:9](#orgcf9ad56)
    -   [Galatians 2:10](#org1aed16a)
    -   [Galatians 2:11](#orgdf63449)
    -   [Galatians 2:12](#orgdcbcb38)
    -   [Galatians 2:13](#org32b1586)
    -   [Galatians 2:14](#orga83fef7)
    -   [Galatians 2:15](#org7cc7163)
    -   [Galatians 2:16](#org7f8829a)
    -   [Galatians 2:17](#orga208c13)
    -   [Galatians 2:18](#orgf38817a)
    -   [Galatians 2:19](#orge710d58)
    -   [Galatians 2:20](#org6be2a40)
    -   [Galatians 2:21](#org7bbf87e)
-   [Galatians 3](#org693bdc9)
    -   [Galatians 3:1](#org46d0352)
    -   [Galatians 3:2](#org03b8f82)
    -   [Galatians 3:3](#org9d949a3)
    -   [Galatians 3:4](#org9621607)
    -   [Galatians 3:5](#org705a519)
    -   [Galatians 3:6](#org288a125)
    -   [Galatians 3:7](#orgb8e4337)
    -   [Galatians 3:8](#orga160bc6)
    -   [Galatians 3:9](#org3a35c36)
    -   [Galatians 3:10](#org878d55a)
    -   [Galatians 3:11](#orgc0a5221)
    -   [Galatians 3:12](#orgfad6d8e)
    -   [Galatians 3:13](#org594f167)
    -   [Galatians 3:14](#orgef00f27)
    -   [Galatians 3:15](#org5e708a7)
    -   [Galatians 3:16](#orgcd8071f)
    -   [Galatians 3:17](#org11774d3)
    -   [Galatians 3:18](#org1939750)
    -   [Galatians 3:19](#orgde9772d)
    -   [Galatians 3:20](#orga0cbde9)
    -   [Galatians 3:21](#org498d832)
    -   [Galatians 3:22](#org2099a70)
    -   [Galatians 3:23](#org4bb5168)
    -   [Galatians 3:24](#org7bb7f34)
    -   [Galatians 3:25](#org1357afe)
    -   [Galatians 3:26](#orgcf6a540)
    -   [Galatians 3:27](#org2010776)
    -   [Galatians 3:28](#org53bd211)
    -   [Galatians 3:29](#org792321c)
-   [Galatians 4](#org839da92)
    -   [Galatians 4:1](#org31a5393)
    -   [Galatians 4:2](#org09dc2ac)
    -   [Galatians 4:3](#org4d721ba)
    -   [Galatians 4:4](#orgd9312f7)
    -   [Galatians 4:5](#org95821ca)
    -   [Galatians 4:6](#org304a478)
    -   [Galatians 4:7](#org715a808)
    -   [Galatians 4:8](#org47c7030)
    -   [Galatians 4:9](#org56e8502)
    -   [Galatians 4:10](#org99c53ea)
    -   [Galatians 4:11](#org686aeae)
    -   [Galatians 4:12](#orgb038874)
    -   [Galatians 4:13](#orgf7ba367)
    -   [Galatians 4:14](#orgf070e28)
    -   [Galatians 4:15](#orgd793895)
    -   [Galatians 4:16](#orga3f4a44)
    -   [Galatians 4:17](#orge94d985)
    -   [Galatians 4:18](#org4d0fca1)
    -   [Galatians 4:19](#orgcf0484f)
    -   [Galatians 4:20](#org1665a12)
    -   [Galatians 4:21](#orgfc97f7f)
    -   [Galatians 4:22](#org7a9a204)
    -   [Galatians 4:23](#org1326891)
    -   [Galatians 4:24](#org69fd9fd)
    -   [Galatians 4:25](#org2792948)
    -   [Galatians 4:26](#orgc605813)
    -   [Galatians 4:27](#org3ef4068)
    -   [Galatians 4:28](#org96dc751)
    -   [Galatians 4:29](#org793ef44)
    -   [Galatians 4:30](#orgd5a531c)
    -   [Galatians 4:31](#org5e42daa)
-   [Galatians 5](#org911108c)
    -   [Galatians 5:1](#org0a10251)
    -   [Galatians 5:2](#org210a8db)
    -   [Galatians 5:3](#org72e3e5d)
    -   [Galatians 5:4](#org178932b)
    -   [Galatians 5:5](#org5f0b834)
    -   [Galatians 5:6](#orged29556)
    -   [Galatians 5:7](#org2569f25)
    -   [Galatians 5:8](#org2d2941a)
    -   [Galatians 5:9](#org2115032)
    -   [Galatians 5:10](#org9d5ced1)
    -   [Galatians 5:11](#orgc9165fc)
    -   [Galatians 5:12](#orgae17e02)
    -   [Galatians 5:13](#orge15c25b)
    -   [Galatians 5:14](#org84e6788)
    -   [Galatians 5:15](#orgac0621b)
    -   [Galatians 5:16](#org7236283)
    -   [Galatians 5:17](#org4fa3ece)
    -   [Galatians 5:18](#org497f239)
    -   [Galatians 5:19](#orge607d0e)
    -   [Galatians 5:20](#org9593d16)
    -   [Galatians 5:21](#orgdf7d638)
    -   [Galatians 5:22](#org5b765a6)
    -   [Galatians 5:23](#orgd192532)
    -   [Galatians 5:24](#org123b5cc)
    -   [Galatians 5:25](#org75d84f4)
    -   [Galatians 5:26](#orgf4a0ecd)
-   [Galatians 6](#org7b76c8f)
    -   [Galatians 6:1](#orgf8c1461)
    -   [Galatians 6:2](#org943ffec)
    -   [Galatians 6:3](#orga5083d3)
    -   [Galatians 6:4](#org2103d81)
    -   [Galatians 6:5](#orgea7dcaf)
    -   [Galatians 6:6](#org62e330e)
    -   [Galatians 6:7](#org6b67971)
    -   [Galatians 6:8](#org58e0d67)
    -   [Galatians 6:9](#orgf334b15)
    -   [Galatians 6:10](#orgaae8ecb)
    -   [Galatians 6:11](#orgffa1e19)
    -   [Galatians 6:12](#orgca7be58)
    -   [Galatians 6:13](#orgbfabdce)
    -   [Galatians 6:14](#org0261b57)
    -   [Galatians 6:15](#orgfea5845)
    -   [Galatians 6:16](#orgfdac563)
    -   [Galatians 6:17](#orgcff58a0)
    -   [Galatians 6:18](#org2b4c29e)



<a id="org3e7ea0d"></a>

# Galatians 1


<a id="orgad5a60a"></a>

## Galatians 1:1

Paulus, Apostolus non ab hominibus, neque per hominem, sed per Jesum Christum, et Deum Patrem, qui suscitavit eum a mortuis :


<a id="org1473a86"></a>

## Galatians 1:2

et qui mecum sunt omnes fratres, ecclesiis Galatiæ.


<a id="orgbea84c1"></a>

## Galatians 1:3

Gratia vobis, et pax a Deo Patre, et Domino nostro Jesu Christo,


<a id="orga605684"></a>

## Galatians 1:4

qui dedit semetipsum pro peccatis nostris, ut eriperet nos de præsenti sæculo nequam, secundum voluntatem Dei et Patris nostri,


<a id="org99c79f3"></a>

## Galatians 1:5

cui est gloria in sæcula sæculorum. Amen.  


<a id="org2e2e104"></a>

## Galatians 1:6

Miror quod sic tam cito transferimini ab eo qui vos vocavit in gratiam Christi in aliud Evangelium :


<a id="org2fa617c"></a>

## Galatians 1:7

quod non est aliud, nisi sunt aliqui qui vos conturbant, et volunt convertere Evangelium Christi.


<a id="org463270d"></a>

## Galatians 1:8

Sed licet nos aut angelus de cælo evangelizet vobis præterquam quod evangelizavimus vobis, anathema sit.


<a id="orgcee32b2"></a>

## Galatians 1:9

Sicut prædiximus, et nunc iterum dico : si quis vobis evangelizaverit præter id quod accepistis, anathema sit.


<a id="org96ff5e2"></a>

## Galatians 1:10

Modo enim hominibus suadeo, an Deo ? an quæro hominibus placere ? si adhuc hominibus placerem, Christi servus non essem.  


<a id="org7db0348"></a>

## Galatians 1:11

Notum enim vobis facio, fratres, Evangelium, quod evangelizatum est a me, quia non est secundum hominem :


<a id="org0d1a81a"></a>

## Galatians 1:12

neque enim ego ab homine accepi illud, neque didici, sed per revelationem Jesu Christi.


<a id="org8861350"></a>

## Galatians 1:13

Audistis enim conversationem meam aliquando in Judaismo : quoniam supra modum persequebar Ecclesiam Dei, et expugnabam illam,


<a id="org32798ca"></a>

## Galatians 1:14

et proficiebam in Judaismo supra multos coætaneos meos in genere meo, abundantius æmulator existens paternarum mearum traditionum.


<a id="orgbadfe42"></a>

## Galatians 1:15

Cum autem placuit ei, qui me segregavit ex utero matris meæ, et vocavit per gratiam suam,


<a id="org963a404"></a>

## Galatians 1:16

ut revelaret Filium suum in me, ut evangelizarem illum in gentibus : continuo non acquievi carni et sanguini,


<a id="org07309e9"></a>

## Galatians 1:17

neque veni Jerosolymam ad antecessores meos Apostolos : sed abii in Arabiam, et iterum reversus sum Damascum :


<a id="org6cc47d2"></a>

## Galatians 1:18

deinde post annos tres veni Jerosolymam videre Petrum, et mansi apud eum diebus quindecim :


<a id="org3f64eb3"></a>

## Galatians 1:19

alium autem Apostolorum vidi neminem, nisi Jacobum fratrem Domini.


<a id="org4ca67fa"></a>

## Galatians 1:20

Quæ autem scribo vobis, ecce coram Deo, quia non mentior.


<a id="orga248342"></a>

## Galatians 1:21

Deinde veni in partes Syriæ, et Ciliciæ.


<a id="orgca5401d"></a>

## Galatians 1:22

Eram autem ignotus facie ecclesiis Judææ, quæ erant in Christo :


<a id="org971c52c"></a>

## Galatians 1:23

tantum autem auditum habebant quoniam qui persequebatur nos aliquando, nunc evangelizat fidem, quam aliquando expugnabat :


<a id="org6ca86b9"></a>

## Galatians 1:24

et in me clarificabant Deum.   


<a id="orgec025cc"></a>

# Galatians 2


<a id="org92eac06"></a>

## Galatians 2:1

Deinde post annos quatuordecim, iterum ascendi Jerosolymam cum Barnaba, assumpto et Tito.


<a id="orgdf95d8b"></a>

## Galatians 2:2

Ascendi autem secundum revelationem : et contuli cum illis Evangelium, quod prædico in gentibus, seorsum autem iis qui videbantur aliquid esse : ne forte in vacuum currerem, aut cucurrissem.


<a id="orgadb01ba"></a>

## Galatians 2:3

Sed neque Titus, qui mecum erat, cum esset gentilis, compulsus est circumcidi :


<a id="org516c3c5"></a>

## Galatians 2:4

sed propter subintroductos falsos fratres, qui subintroierunt explorare libertatem nostram, quam habemus in Christo Jesu, ut nos in servitutem redigerent.


<a id="orgbe847bc"></a>

## Galatians 2:5

Quibus neque ad horam cessimus subjectione, ut veritas Evangelii permaneat apud vos :


<a id="org3283864"></a>

## Galatians 2:6

ab iis autem, qui videbantur esse aliquid (quales aliquando fuerint, nihil mea interest : Deus personam hominis non accipit) : mihi enim qui videbantur esse aliquid, nihil contulerunt.


<a id="orgcf307c0"></a>

## Galatians 2:7

Sed e contra cum vidissent quod creditum est mihi Evangelium præputii, sicut et Petro circumcisionis


<a id="orgf66d001"></a>

## Galatians 2:8

(qui enim operatus est Petro in apostolatum circumcisionis, operatus est et mihi inter gentes) :


<a id="orgcf9ad56"></a>

## Galatians 2:9

et cum cognovissent gratiam, quæ data est mihi, Jacobus, et Cephas, et Joannes, qui videbantur columnæ esse, dextras dederunt mihi, et Barnabæ societatis : ut nos in gentes, ipsi autem in circumcisionem :


<a id="org1aed16a"></a>

## Galatians 2:10

tantum ut pauperum memores essemus, quod etiam sollicitus fui hoc ipsum facere.  


<a id="orgdf63449"></a>

## Galatians 2:11

Cum autem venisset Cephas Antiochiam, in faciem ei restiti, quia reprehensibilis erat.


<a id="orgdcbcb38"></a>

## Galatians 2:12

Prius enim quam venirent quidam a Jacobo, cum gentibus edebat : cum autem venissent, subtrahebat, et segregabat se, timens eos qui ex circumcisione erant.


<a id="org32b1586"></a>

## Galatians 2:13

Et simulationi ejus consenserunt ceteri Judæi, ita ut et Barnabas duceretur ab eis in illam simulationem.


<a id="orga83fef7"></a>

## Galatians 2:14

Sed cum vidissem quod non recte ambularent ad veritatem Evangelii, dixi Cephæ coram omnibus : Si tu, cum Judæus sis, gentiliter vivis, et non judaice : quomodo gentes cogis judaizare ?  


<a id="org7cc7163"></a>

## Galatians 2:15

Nos natura Judæi, et non ex gentibus peccatores.


<a id="org7f8829a"></a>

## Galatians 2:16

Scientes autem quod non justificatur homo ex operibus legis, nisi per fidem Jesu Christi : et nos in Christo Jesu credimus, ut justificemur ex fide Christi, et non ex operibus legis : propter quod ex operibus legis non justificabitur omnis caro.


<a id="orga208c13"></a>

## Galatians 2:17

Quod si quærentes justificari in Christo, inventi sumus et ipsi peccatores, numquid Christus peccati minister est ? Absit.


<a id="orgf38817a"></a>

## Galatians 2:18

Si enim quæ destruxi, iterum hæc ædifico : prævaricatorem me constituo.


<a id="orge710d58"></a>

## Galatians 2:19

Ego enim per legem, legi mortuus sum, ut Deo vivam : Christo confixus sum cruci.


<a id="org6be2a40"></a>

## Galatians 2:20

Vivo autem, jam non ego : vivit vero in me Christus. Quod autem nunc vivo in carne : in fide vivo Filii Dei, qui dilexit me, et tradidit semetipsum pro me.


<a id="org7bbf87e"></a>

## Galatians 2:21

Non abjicio gratiam Dei. Si enim per legem justitia, ergo gratis Christus mortuus est.   


<a id="org693bdc9"></a>

# Galatians 3


<a id="org46d0352"></a>

## Galatians 3:1

O insensati Galatæ, quis vos fascinavit non obedire veritati, ante quorum oculos Jesus Christus præscriptus est, in vobis crucifixus ?


<a id="org03b8f82"></a>

## Galatians 3:2

Hoc solum a vobis volo discere : ex operibus legis Spiritum accepistis, an ex auditu fidei ?


<a id="org9d949a3"></a>

## Galatians 3:3

sic stulti estis, ut cum Spiritu cœperitis, nunc carne consummemini ?


<a id="org9621607"></a>

## Galatians 3:4

tanta passi estis sine causa ? si tamen sine causa.


<a id="org705a519"></a>

## Galatians 3:5

Qui ergo tribuit vobis Spiritum, et operatur virtutes in vobis : ex operibus legis, an ex auditu fidei ?  


<a id="org288a125"></a>

## Galatians 3:6

Sicut scriptum est : Abraham credidit Deo, et reputatum est illi ad justitiam :


<a id="orgb8e4337"></a>

## Galatians 3:7

cognoscite ergo quia qui ex fide sunt, ii sunt filii Abrahæ.


<a id="orga160bc6"></a>

## Galatians 3:8

Providens autem Scriptura quia ex fide justificat gentes Deus, prænuntiavit Abrahæ : Quia benedicentur in te omnes gentes.


<a id="org3a35c36"></a>

## Galatians 3:9

Igitur qui ex fide sunt, benedicentur cum fideli Abraham.


<a id="org878d55a"></a>

## Galatians 3:10

Quicumque enim ex operibus legis sunt, sub maledicto sunt. Scriptum est enim : Maledictus omnis qui non permanserit in omnibus quæ scripta sunt in libro legis ut faciat ea.


<a id="orgc0a5221"></a>

## Galatians 3:11

Quoniam autem in lege nemo justificatur apud Deum, manifestum est : quia justus ex fide vivit.


<a id="orgfad6d8e"></a>

## Galatians 3:12

Lex autem non est ex fide, sed : Qui fecerit ea, vivet in illis.


<a id="org594f167"></a>

## Galatians 3:13

Christus nos redemit de maledicto legis, factus pro nobis maledictum : quia scriptum est : Maledictus omnis qui pendet in ligno :


<a id="orgef00f27"></a>

## Galatians 3:14

ut in gentibus benedictio Abrahæ fieret in Christo Jesu, ut pollicitationem Spiritus accipiamus per fidem.  


<a id="org5e708a7"></a>

## Galatians 3:15

Fratres (secundum hominem dico) tamen hominis confirmatum testamentum nemo spernit, aut superordinat.


<a id="orgcd8071f"></a>

## Galatians 3:16

Abrahæ dictæ sunt promissiones, et semini ejus. Non dicit : Et seminibus, quasi in multis : sed quasi in uno : Et semini tuo, qui est Christus.


<a id="org11774d3"></a>

## Galatians 3:17

Hoc autem dico, testamentum confirmatum a Deo : quæ post quadringentos et triginta annos facta est lex, non irritum facit ad evacuandam promissionem.


<a id="org1939750"></a>

## Galatians 3:18

Nam si ex lege hæreditas, jam non ex promissione. Abrahæ autem per repromissionem donavit Deus.  


<a id="orgde9772d"></a>

## Galatians 3:19

Quid igitur lex ? Propter transgressiones posita est donec veniret semen, cui promiserat, ordinata per angelos in manu mediatoris.


<a id="orga0cbde9"></a>

## Galatians 3:20

Mediator autem unius non est : Deus autem unus est.


<a id="org498d832"></a>

## Galatians 3:21

Lex ergo adversus promissa Dei ? Absit. Si enim data esset lex, quæ posset vivificare, vere ex lege esset justitia.


<a id="org2099a70"></a>

## Galatians 3:22

Sed conclusit Scriptura omnia sub peccato, ut promissio ex fide Jesu Christi daretur credentibus.


<a id="org4bb5168"></a>

## Galatians 3:23

Prius autem quam veniret fides, sub lege custodiebamur conclusi in eam fidem quæ revelanda erat.


<a id="org7bb7f34"></a>

## Galatians 3:24

Itaque lex pædagogus noster fuit in Christo, ut ex fide justificemur.


<a id="org1357afe"></a>

## Galatians 3:25

At ubi venit fides, jam non sumus sub pædagogo.  


<a id="orgcf6a540"></a>

## Galatians 3:26

Omnes enim filii Dei estis per fidem, quæ est in Christo Jesu.


<a id="org2010776"></a>

## Galatians 3:27

Quicumque enim in Christo baptizati estis, Christum induistis.


<a id="org53bd211"></a>

## Galatians 3:28

Non est Judæus, neque Græcus : non est servus, neque liber : non est masculus, neque femina. Omnes enim vos unum estis in Christo Jesu.


<a id="org792321c"></a>

## Galatians 3:29

Si autem vos Christi, ergo semen Abrahæ estis, secundum promissionem hæredes.   


<a id="org839da92"></a>

# Galatians 4


<a id="org31a5393"></a>

## Galatians 4:1

Dico autem : quanto tempore hæres parvulus est, nihil differt a servo, cum sit dominus omnium :


<a id="org09dc2ac"></a>

## Galatians 4:2

sed sub tutoribus et actoribus est usque ad præfinitum tempus a patre :


<a id="org4d721ba"></a>

## Galatians 4:3

ita et nos cum essemus parvuli, sub elementis mundi eramus servientes.


<a id="orgd9312f7"></a>

## Galatians 4:4

At ubi venit plenitudo temporis, misit Deus Filium suum factum ex muliere, factum sub lege,


<a id="org95821ca"></a>

## Galatians 4:5

ut eos, qui sub lege erant, redimeret, ut adoptionem filiorum reciperemus.


<a id="org304a478"></a>

## Galatians 4:6

Quoniam autem estis filii, misit Deus Spiritum Filii sui in corda vestra, clamantem : Abba, Pater.


<a id="org715a808"></a>

## Galatians 4:7

Itaque jam non est servus, sed filius : quod si filius, et hæres per Deum.  


<a id="org47c7030"></a>

## Galatians 4:8

Sed tunc quidem ignorantes Deum, iis, qui natura non sunt dii, serviebatis.


<a id="org56e8502"></a>

## Galatians 4:9

Nunc autem cum cognoveritis Deum, immo cogniti sitis a Deo : quomodo convertimini iterum ad infirma et egena elementa, quibus denuo servire vultis ?


<a id="org99c53ea"></a>

## Galatians 4:10

Dies observatis, et menses, et tempora, et annos.


<a id="org686aeae"></a>

## Galatians 4:11

Timeo vos, ne forte sine causa laboraverim in vobis.  


<a id="orgb038874"></a>

## Galatians 4:12

Estote sicut ego, quia et ego sicut vos : fratres, obsecro vos. Nihil me læsistis.


<a id="orgf7ba367"></a>

## Galatians 4:13

Scitis autem quia per infirmitatem carnis evangelizavi vobis jampridem : et tentationem vestram in carne mea


<a id="orgf070e28"></a>

## Galatians 4:14

non sprevistis, neque respuistis : sed sicut angelum Dei excepistis me, sicut Christum Jesum.


<a id="orgd793895"></a>

## Galatians 4:15

Ubi est ergo beatitudo vestra ? testimonium enim perhibeo vobis, quia, si fieri posset, oculos vestros eruissetis, et dedissetis mihi.


<a id="orga3f4a44"></a>

## Galatians 4:16

Ergo inimicus vobis factus sum, verum dicens vobis ?


<a id="orge94d985"></a>

## Galatians 4:17

Æmulantur vos non bene : sed excludere vos volunt, ut illos æmulemini.


<a id="org4d0fca1"></a>

## Galatians 4:18

Bonum autem æmulamini in bono semper : et non tantum cum præsens sum apud vos.


<a id="orgcf0484f"></a>

## Galatians 4:19

Filioli mei, quos iterum parturio, donec formetur Christus in vobis :


<a id="org1665a12"></a>

## Galatians 4:20

vellem autem esse apud vos modo, et mutare vocem meam : quoniam confundor in vobis.  


<a id="orgfc97f7f"></a>

## Galatians 4:21

Dicite mihi qui sub lege vultis esse : legem non legistis ?


<a id="org7a9a204"></a>

## Galatians 4:22

Scriptum est enim : Quoniam Abraham duos filios habuit : unum de ancilla, et unum de libera.


<a id="org1326891"></a>

## Galatians 4:23

Sed qui de ancilla, secundum carnem natus est : qui autem de libera, per repromissionem :


<a id="org69fd9fd"></a>

## Galatians 4:24

quæ sunt per allegoriam dicta. Hæc enim sunt duo testamenta. Unum quidem in monte Sina, in servitutem generans, quæ est Agar :


<a id="org2792948"></a>

## Galatians 4:25

Sina enim mons est in Arabia, qui conjunctus est ei quæ nunc est Jerusalem, et servit cum filiis suis.


<a id="orgc605813"></a>

## Galatians 4:26

Illa autem, quæ sursum est Jerusalem, libera est, quæ est mater nostra.


<a id="org3ef4068"></a>

## Galatians 4:27

Scriptum est enim :   Lætare, sterilis, quæ non paris ;  erumpe et clama, quæ non parturis :  quia multi filii desertæ,  magis quam ejus quæ habet virum.


<a id="org96dc751"></a>

## Galatians 4:28

Nos autem, fratres, secundum Isaac promissionis filii sumus.


<a id="org793ef44"></a>

## Galatians 4:29

Sed quomodo tunc is, qui secundum carnem natus fuerat, persequebatur eum qui secundum spiritum : ita et nunc.


<a id="orgd5a531c"></a>

## Galatians 4:30

Sed quid dicit Scriptura ? Ejice ancillam, et filium ejus : non enim hæres erit filius ancillæ cum filio liberæ.


<a id="org5e42daa"></a>

## Galatians 4:31

Itaque, fratres, non sumus ancillæ filii, sed liberæ : qua libertate Christus nos liberavit.  


<a id="org911108c"></a>

# Galatians 5


<a id="org0a10251"></a>

## Galatians 5:1

State, et nolite iterum jugo servitutis contineri.


<a id="org210a8db"></a>

## Galatians 5:2

Ecce ego Paulus dico vobis : quoniam si circumcidamini, Christus vobis nihil proderit.


<a id="org72e3e5d"></a>

## Galatians 5:3

Testificor autem rursus omni homini circumcidenti se, quoniam debitor est universæ legis faciendæ.


<a id="org178932b"></a>

## Galatians 5:4

Evacuati estis a Christo, qui in lege justificamini : a gratia excidistis.


<a id="org5f0b834"></a>

## Galatians 5:5

Nos enim spiritu ex fide, spem justitiæ exspectamus.


<a id="orged29556"></a>

## Galatians 5:6

Nam in Christo Jesu neque circumcisio aliquid valet, neque præputium : sed fides, quæ per caritatem operatur.


<a id="org2569f25"></a>

## Galatians 5:7

Currebatis bene : quis vos impedivit veritati non obedire ?


<a id="org2d2941a"></a>

## Galatians 5:8

persuasio hæc non est ex eo, qui vocat vos.


<a id="org2115032"></a>

## Galatians 5:9

Modicum fermentum totam massam corrumpit.


<a id="org9d5ced1"></a>

## Galatians 5:10

Ego confido in vobis in Domino, quod nihil aliud sapietis : qui autem conturbat vos, portabit judicium, quicumque est ille.


<a id="orgc9165fc"></a>

## Galatians 5:11

Ego autem, fratres, si circumcisionem adhuc prædico : quid adhuc persecutionem patior ? ergo evacuatum est scandalum crucis.


<a id="orgae17e02"></a>

## Galatians 5:12

Utinam et abscindantur qui vos conturbant.  


<a id="orge15c25b"></a>

## Galatians 5:13

Vos enim in libertatem vocati estis, fratres : tantum ne libertatem in occasionem detis carnis, sed per caritatem Spiritus servite invicem.


<a id="org84e6788"></a>

## Galatians 5:14

Omnis enim lex in uno sermone impletur : Diliges proximum tuum sicut teipsum.


<a id="orgac0621b"></a>

## Galatians 5:15

Quod si invicem mordetis, et comeditis : videte ne ab invicem consumamini.


<a id="org7236283"></a>

## Galatians 5:16

Dico autem : Spiritu ambulate, et desideria carnis non perficietis.


<a id="org4fa3ece"></a>

## Galatians 5:17

Caro enim concupiscit adversus spiritum, spiritus autem adversus carnem : hæc enim sibi invicem adversantur, ut non quæcumque vultis, illa faciatis.


<a id="org497f239"></a>

## Galatians 5:18

Quod si Spiritu ducimini, non estis sub lege.


<a id="orge607d0e"></a>

## Galatians 5:19

Manifesta sunt autem opera carnis, quæ sunt fornicatio, immunditia, impudicitia, luxuria,


<a id="org9593d16"></a>

## Galatians 5:20

idolorum servitus, veneficia, inimicitiæ, contentiones, æmulationes, iræ, rixæ, dissensiones, sectæ,


<a id="orgdf7d638"></a>

## Galatians 5:21

invidiæ, homicidia, ebrietates, comessationes, et his similia, quæ prædico vobis, sicut prædixi : quoniam qui talia agunt, regnum Dei non consequentur.


<a id="org5b765a6"></a>

## Galatians 5:22

Fructus autem Spiritus est caritas, gaudium, pax, patientia, benignitas, bonitas, longanimitas,


<a id="orgd192532"></a>

## Galatians 5:23

mansuetudo, fides, modestia, continentia, castitas. Adversus hujusmodi non est lex.


<a id="org123b5cc"></a>

## Galatians 5:24

Qui autem sunt Christi, carnem suam crucifixerunt cum vitiis et concupiscentiis.


<a id="org75d84f4"></a>

## Galatians 5:25

Si Spiritu vivimus, Spiritu et ambulemus.


<a id="orgf4a0ecd"></a>

## Galatians 5:26

Non efficiamur inanis gloriæ cupidi, invicem provocantes, invicem invidentes.   


<a id="org7b76c8f"></a>

# Galatians 6


<a id="orgf8c1461"></a>

## Galatians 6:1

Fratres, etsi præoccupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris.


<a id="org943ffec"></a>

## Galatians 6:2

Alter alterius onera portate, et sic adimplebitis legem Christi.


<a id="orga5083d3"></a>

## Galatians 6:3

Nam si quis existimat se aliquid esse, cum nihil sit, ipse se seducit.


<a id="org2103d81"></a>

## Galatians 6:4

Opus autem suum probet unusquisque, et sic in semetipso tantum gloriam habebit, et non in altero.


<a id="orgea7dcaf"></a>

## Galatians 6:5

Unusquisque enim onus suum portabit.


<a id="org62e330e"></a>

## Galatians 6:6

Communicet autem is qui catechizatur verbo, ei qui se catechizat, in omnibus bonis.


<a id="org6b67971"></a>

## Galatians 6:7

Nolite errare : Deus non irridetur.


<a id="org58e0d67"></a>

## Galatians 6:8

Quæ enim seminaverit homo, hæc et metet. Quoniam qui seminat in carne sua, de carne et metet corruptionem : qui autem seminat in spiritu, de spiritu metet vitam æternam.


<a id="orgf334b15"></a>

## Galatians 6:9

Bonum autem facientes, non deficiamus : tempore enim suo metemus non deficientes.


<a id="orgaae8ecb"></a>

## Galatians 6:10

Ergo dum tempus habemus, operemur bonum ad omnes, maxime autem ad domesticos fidei.  


<a id="orgffa1e19"></a>

## Galatians 6:11

Videte qualibus litteris scripsi vobis mea manu.


<a id="orgca7be58"></a>

## Galatians 6:12

Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur.


<a id="orgbfabdce"></a>

## Galatians 6:13

Neque enim qui circumciduntur, legem custodiunt : sed volunt vos circumcidi, ut in carne vestra glorientur.


<a id="org0261b57"></a>

## Galatians 6:14

Mihi autem absit gloriari, nisi in cruce Domini nostri Jesu Christi : per quem mihi mundus crucifixus est, et ego mundo.


<a id="orgfea5845"></a>

## Galatians 6:15

In Christo enim Jesu neque circumcisio aliquid valet, neque præputium, sed nova creatura.


<a id="orgfdac563"></a>

## Galatians 6:16

Et quicumque hanc regulam secuti fuerint, pax super illos, et misericordia, et super Israël Dei.


<a id="orgcff58a0"></a>

## Galatians 6:17

De cetero, nemo mihi molestus sit : ego enim stigmata Domini Jesu in corpore meo porto.


<a id="org2b4c29e"></a>

## Galatians 6:18

Gratia Domini nostri Jesu Christi cum spiritu vestro, fratres. Amen.    

