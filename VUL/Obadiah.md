
# Table of Contents

-   [Obadiah 1](#orga5a7b2c)
    -   [Obadiah 1:1](#org37bcf23)
    -   [Obadiah 1:2](#org76ff6c9)
    -   [Obadiah 1:3](#org3d0ad82)
    -   [Obadiah 1:4](#org4226975)
    -   [Obadiah 1:5](#org4d6adfc)
    -   [Obadiah 1:6](#org66ead46)
    -   [Obadiah 1:7](#orga2fe540)
    -   [Obadiah 1:8](#org4904576)
    -   [Obadiah 1:9](#orgb6f1267)
    -   [Obadiah 1:10](#org63ff0e3)
    -   [Obadiah 1:11](#org6b8f889)
    -   [Obadiah 1:12](#orga51ac37)
    -   [Obadiah 1:13](#org48241bc)
    -   [Obadiah 1:14](#orgba5d734)
    -   [Obadiah 1:15](#org7408597)
    -   [Obadiah 1:16](#org81541a5)
    -   [Obadiah 1:17](#org5b83190)
    -   [Obadiah 1:18](#orgcce62b5)
    -   [Obadiah 1:19](#org917717b)
    -   [Obadiah 1:20](#org341b995)
    -   [Obadiah 1:21](#org25c8c47)



<a id="orga5a7b2c"></a>

# Obadiah 1


<a id="org37bcf23"></a>

## Obadiah 1:1

Visio Abdiæ.   Hæc dicit Dominus Deus ad Edom :  Auditum audivimus a Domino,  et legatum ad gentes misit :  surgite, et consurgamus adversus eum in prælium. 


<a id="org76ff6c9"></a>

## Obadiah 1:2

Ecce parvulum dedi te in gentibus :  contemptibilis tu es valde. 


<a id="org3d0ad82"></a>

## Obadiah 1:3

Superbia cordis tui extulit te,  habitantem in scissuris petrarum,  exaltantem solium tuum ;  qui dicis in corde tuo :  Quis detrahet me in terram ? 


<a id="org4226975"></a>

## Obadiah 1:4

Si exaltatus fueris ut aquila,  et si inter sidera posueris nidum tuum,  inde detraham te, dicit Dominus. 


<a id="org4d6adfc"></a>

## Obadiah 1:5

Si fures introissent ad te,  si latrones per noctem,  quomodo conticuisses ?  nonne furati essent sufficientia sibi ?  Si vindemiatores introissent ad te,  numquid saltem racemum reliquissent tibi ? 


<a id="org66ead46"></a>

## Obadiah 1:6

Quomodo scrutati sunt Esau ;  investigaverunt abscondita ejus ? 


<a id="orga2fe540"></a>

## Obadiah 1:7

Usque ad terminum emiserunt te :  omnes viri fœderis tui illuserunt tibi :  invaluerunt adversum te viri pacis tuæ,  qui comedunt tecum, ponent insidias subter te ;  non est prudentia in eo. 


<a id="org4904576"></a>

## Obadiah 1:8

Numquid non in die illa, dicit Dominus,  perdam sapientes de Idumæa,  et prudentiam de monte Esau ? 


<a id="orgb6f1267"></a>

## Obadiah 1:9

Et timebunt fortes tui a meridie,  ut intereat vir de monte Esau. 


<a id="org63ff0e3"></a>

## Obadiah 1:10

Propter interfectionem,  et propter iniquitatem in fratrem tuum Jacob,  operiet te confusio, et peribis in æternum. 


<a id="org6b8f889"></a>

## Obadiah 1:11

In die cum stares adversus eum,  quando capiebant alieni exercitum ejus,  et extranei ingrediebantur portas ejus,  et super Jerusalem mittebant sortem,  tu quoque eras quasi unus ex eis. 


<a id="orga51ac37"></a>

## Obadiah 1:12

Et non despicies in die fratris tui,  in die peregrinationis ejus :  et non lætaberis super filios Juda  in die perditionis eorum :  et non magnificabis os tuum  in die angustiæ. 


<a id="org48241bc"></a>

## Obadiah 1:13

Neque ingredieris portam populi mei  in die ruinæ eorum ;  neque despicies et tu in malis ejus  in die vastitatis illius.  Et non emitteris adversus exercitum ejus  in die vastitatis illius, 


<a id="orgba5d734"></a>

## Obadiah 1:14

neque stabis in exitibus  ut interficias eos qui fugerint,  et non concludes reliquos ejus  in die tribulationis. 


<a id="org7408597"></a>

## Obadiah 1:15

Quoniam juxta est dies Domini super omnes gentes :  sicut fecisti, fiet tibi ;  retributionem tuam convertet in caput tuum. 


<a id="org81541a5"></a>

## Obadiah 1:16

Quomodo enim bibistis super montem sanctum meum,  bibent omnes gentes jugiter :  et bibent, et absorbebunt,  et erunt quasi non sint.  


<a id="org5b83190"></a>

## Obadiah 1:17

Et in monte Sion erit salvatio, et erit sanctus ;   et possidebit domus Jacob eos qui se possederant. 


<a id="orgcce62b5"></a>

## Obadiah 1:18

Et erit domus Jacob ignis,  et domus Joseph flamma,  et domus Esau stipula :  et succendentur in eis, et devorabunt eos,  et non erunt reliquiæ domus Esau,  quia Dominus locutus est. 


<a id="org917717b"></a>

## Obadiah 1:19

Et hæreditabunt hi, qui ad austrum sunt, montem Esau,  et qui in campestribus, Philisthiim :  et possidebunt regionem Ephraim et regionem Samariæ,  et Benjamin possidebit Galaad. 


<a id="org341b995"></a>

## Obadiah 1:20

Et transmigratio exercitus hujus filiorum Israël,  omnia loca Chananæorum usque ad Sareptam :  et transmigratio Jerusalem, quæ in Bosphoro est,  possidebit civitates austri. 


<a id="org25c8c47"></a>

## Obadiah 1:21

Et ascendent salvatores in montem Sion judicare montem Esau,  et erit Domino regnum.    

