
# Table of Contents

-   [II Thessalonians 1](#org6660411)
    -   [II Thessalonians 1:1](#org386fe88)
    -   [II Thessalonians 1:2](#org686f2a7)
    -   [II Thessalonians 1:3](#org6a0946f)
    -   [II Thessalonians 1:4](#org9571f7e)
    -   [II Thessalonians 1:5](#org29b0dcf)
    -   [II Thessalonians 1:6](#orgf1b414e)
    -   [II Thessalonians 1:7](#org9bbf085)
    -   [II Thessalonians 1:8](#org459bcdd)
    -   [II Thessalonians 1:9](#orgd2f868e)
    -   [II Thessalonians 1:10](#orgcd32098)
    -   [II Thessalonians 1:11](#org62c86e4)
    -   [II Thessalonians 1:12](#org12406d0)
-   [II Thessalonians 2](#org02a97d1)
    -   [II Thessalonians 2:1](#org50184ae)
    -   [II Thessalonians 2:2](#org7bd0fd0)
    -   [II Thessalonians 2:3](#org1415116)
    -   [II Thessalonians 2:4](#org17bfa35)
    -   [II Thessalonians 2:5](#org5968235)
    -   [II Thessalonians 2:6](#org9f97625)
    -   [II Thessalonians 2:7](#org347b225)
    -   [II Thessalonians 2:8](#orgd8f1a62)
    -   [II Thessalonians 2:9](#org4325481)
    -   [II Thessalonians 2:10](#org5e1cc73)
    -   [II Thessalonians 2:11](#org9c8998f)
    -   [II Thessalonians 2:12](#orgf917dd6)
    -   [II Thessalonians 2:13](#org57074ad)
    -   [II Thessalonians 2:14](#orga3f9655)
    -   [II Thessalonians 2:15](#orgbc74a17)
    -   [II Thessalonians 2:16](#orgbd52edd)
    -   [II Thessalonians 2:17](#org86ebbb6)
-   [II Thessalonians 3](#org590f937)
    -   [II Thessalonians 3:1](#orgf2ccf32)
    -   [II Thessalonians 3:2](#org3e22228)
    -   [II Thessalonians 3:3](#org7174c02)
    -   [II Thessalonians 3:4](#org5515363)
    -   [II Thessalonians 3:5](#org2f996ae)
    -   [II Thessalonians 3:6](#orge84a08a)
    -   [II Thessalonians 3:7](#org0489aa5)
    -   [II Thessalonians 3:8](#orgeeba82c)
    -   [II Thessalonians 3:9](#orgaf6df62)
    -   [II Thessalonians 3:10](#org5868922)
    -   [II Thessalonians 3:11](#org7fc7d67)
    -   [II Thessalonians 3:12](#orge1a248e)
    -   [II Thessalonians 3:13](#orgc62fbb8)
    -   [II Thessalonians 3:14](#orga26ede8)
    -   [II Thessalonians 3:15](#org1e97524)
    -   [II Thessalonians 3:16](#orgf24b1c3)
    -   [II Thessalonians 3:17](#org9aed36f)
    -   [II Thessalonians 3:18](#org459e4f2)



<a id="org6660411"></a>

# II Thessalonians 1


<a id="org386fe88"></a>

## II Thessalonians 1:1

Paulus, et Sylvanus, et Timotheus, ecclesiæ Thessalonicensium in Deo Patre nostro, et Domino Jesu Christo.


<a id="org686f2a7"></a>

## II Thessalonians 1:2

Gratia vobis, et pax a Deo Patre nostro, et Domino Jesu Christo.  


<a id="org6a0946f"></a>

## II Thessalonians 1:3

Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem :


<a id="org9571f7e"></a>

## II Thessalonians 1:4

ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis


<a id="org29b0dcf"></a>

## II Thessalonians 1:5

in exemplum justi judicii Dei, ut digni habeamini in regno Dei, pro quo et patimini.


<a id="orgf1b414e"></a>

## II Thessalonians 1:6

Si tamen justum est apud Deum retribuere tribulationem iis qui vos tribulant :


<a id="org9bbf085"></a>

## II Thessalonians 1:7

et vobis, qui tribulamini, requiem nobiscum in revelatione Domini Jesu de cælo cum angelis virtutis ejus,


<a id="org459bcdd"></a>

## II Thessalonians 1:8

in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi,


<a id="orgd2f868e"></a>

## II Thessalonians 1:9

qui pœnas dabunt in interitu æternas a facie Domini, et a gloria virtutis ejus :


<a id="orgcd32098"></a>

## II Thessalonians 1:10

cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo.


<a id="org62c86e4"></a>

## II Thessalonians 1:11

In quo etiam oramus semper pro vobis : ut dignetur vos vocatione sua Deus noster, et impleat omnem voluntatem bonitatis, et opus fidei in virtute,


<a id="org12406d0"></a>

## II Thessalonians 1:12

ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi.   


<a id="org02a97d1"></a>

# II Thessalonians 2


<a id="org50184ae"></a>

## II Thessalonians 2:1

Rogamus autem vos, fratres, per adventum Domini nostri Jesu Christi, et nostræ congregationis in ipsum :


<a id="org7bd0fd0"></a>

## II Thessalonians 2:2

ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini.


<a id="org1415116"></a>

## II Thessalonians 2:3

Ne quis vos seducat ullo modo : quoniam nisi venerit discessio primum, et revelatus fuerit homo peccati filius perditionis,


<a id="org17bfa35"></a>

## II Thessalonians 2:4

qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus.


<a id="org5968235"></a>

## II Thessalonians 2:5

Non retinetis quod cum adhuc essem apud vos, hæc dicebam vobis ?


<a id="org9f97625"></a>

## II Thessalonians 2:6

et nunc quid detineat scitis, ut reveletur in suo tempore.


<a id="org347b225"></a>

## II Thessalonians 2:7

Nam mysterium jam operatur iniquitatis : tantum ut qui tenet nunc, teneat, donec de medio fiat.


<a id="orgd8f1a62"></a>

## II Thessalonians 2:8

Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum :


<a id="org4325481"></a>

## II Thessalonians 2:9

cujus est adventus secundum operationem Satanæ in omni virtute, et signis, et prodigiis mendacibus,


<a id="org5e1cc73"></a>

## II Thessalonians 2:10

et in omni seductione iniquitatis iis qui pereunt : eo quod caritatem veritatis non receperunt ut salvi fierent.


<a id="org9c8998f"></a>

## II Thessalonians 2:11

Ideo mittet illis Deus operationem erroris ut credant mendacio,


<a id="orgf917dd6"></a>

## II Thessalonians 2:12

ut judicentur omnes qui non crediderunt veritati, sed consenserunt iniquitati.  


<a id="org57074ad"></a>

## II Thessalonians 2:13

Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis :


<a id="orga3f9655"></a>

## II Thessalonians 2:14

in qua et vocavit vos per Evangelium nostrum in acquisitionem gloriæ Domini nostri Jesu Christi.


<a id="orgbc74a17"></a>

## II Thessalonians 2:15

Itaque fratres, state : et tenete traditiones, quas didicistis, sive per sermonem, sive per epistolam nostram.


<a id="orgbd52edd"></a>

## II Thessalonians 2:16

Ipse autem Dominus noster Jesus Christus, et Deus et Pater noster, qui dilexit nos, et dedit consolationem æternam, et spem bonam in gratia,


<a id="org86ebbb6"></a>

## II Thessalonians 2:17

exhortetur corda vestra, et confirmet in omni opere et sermone bono.   


<a id="org590f937"></a>

# II Thessalonians 3


<a id="orgf2ccf32"></a>

## II Thessalonians 3:1

De cetero fratres, orate pro nobis ut sermo Dei currat, et clarificetur, sicut et apud vos :


<a id="org3e22228"></a>

## II Thessalonians 3:2

et ut liberemur ab importunis, et malis hominibus : non enim omnium est fides.


<a id="org7174c02"></a>

## II Thessalonians 3:3

Fidelis autem Deus est, qui confirmabit vos, et custodiet a malo.


<a id="org5515363"></a>

## II Thessalonians 3:4

Confidimus autem de vobis, in Domino, quoniam quæ præcepimus, et facitis, et facietis.


<a id="org2f996ae"></a>

## II Thessalonians 3:5

Dominus autem dirigat corda vestra in caritate Dei, et patientia Christi.  


<a id="orge84a08a"></a>

## II Thessalonians 3:6

Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.


<a id="org0489aa5"></a>

## II Thessalonians 3:7

Ipsi enim scitis quemadmodum oporteat imitari nos : quoniam non inquieti fuimus inter vos :


<a id="orgeeba82c"></a>

## II Thessalonians 3:8

neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus.


<a id="orgaf6df62"></a>

## II Thessalonians 3:9

Non quasi non habuerimus potestatem, sed ut nosmetipsos formam daremus vobis ad imitandum nos.


<a id="org5868922"></a>

## II Thessalonians 3:10

Nam et cum essemus apud vos, hoc denuntiabamus vobis : quoniam si quis non vult operari, nec manducet.


<a id="org7fc7d67"></a>

## II Thessalonians 3:11

Audivimus enim inter vos quosdam ambulare inquiete, nihil operantes, sed curiose agentes.


<a id="orge1a248e"></a>

## II Thessalonians 3:12

Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent.


<a id="orgc62fbb8"></a>

## II Thessalonians 3:13

Vos autem, fratres, nolite deficere benefacientes.


<a id="orga26ede8"></a>

## II Thessalonians 3:14

Quod si quis non obedit verbo nostro per epistolam, hunc notate, et ne commisceamini cum illo ut confundatur :


<a id="org1e97524"></a>

## II Thessalonians 3:15

et nolite quasi inimicum existimare, sed corripite ut fratrem.


<a id="orgf24b1c3"></a>

## II Thessalonians 3:16

Ipse autem Dominus pacis det vobis pacem sempiternam in omni loco. Dominus sit cum omnibus vobis.  


<a id="org9aed36f"></a>

## II Thessalonians 3:17

Salutatio, mea manu Pauli : quod est signum in omni epistola, ita scribo.


<a id="org459e4f2"></a>

## II Thessalonians 3:18

Gratia Domini nostri Jesu Christi cum omnibus vobis. Amen.    

