
# Table of Contents

-   [Colossians 1](#orgd938c8c)
    -   [Colossians 1:1](#org9436a58)
    -   [Colossians 1:2](#orgdfa43b3)
    -   [Colossians 1:3](#org8b64fa0)
    -   [Colossians 1:4](#org05cc188)
    -   [Colossians 1:5](#org395ff24)
    -   [Colossians 1:6](#org248c3ae)
    -   [Colossians 1:7](#org9860589)
    -   [Colossians 1:8](#org018288f)
    -   [Colossians 1:9](#org1dbb536)
    -   [Colossians 1:10](#org0eb6899)
    -   [Colossians 1:11](#orga45306e)
    -   [Colossians 1:12](#orgaf77194)
    -   [Colossians 1:13](#org6f59b17)
    -   [Colossians 1:14](#orgb223649)
    -   [Colossians 1:15](#orga677dcb)
    -   [Colossians 1:16](#org401d335)
    -   [Colossians 1:17](#org69c5418)
    -   [Colossians 1:18](#orgf0e3cf0)
    -   [Colossians 1:19](#org972b52c)
    -   [Colossians 1:20](#org88463e9)
    -   [Colossians 1:21](#org4bca08d)
    -   [Colossians 1:22](#org6194743)
    -   [Colossians 1:23](#org0d6151f)
    -   [Colossians 1:24](#org6b3859a)
    -   [Colossians 1:25](#org387103b)
    -   [Colossians 1:26](#org1ceace5)
    -   [Colossians 1:27](#org88ea4ec)
    -   [Colossians 1:28](#org097a531)
    -   [Colossians 1:29](#org562357b)
-   [Colossians 2](#org49ebf3d)
    -   [Colossians 2:1](#org7c57b23)
    -   [Colossians 2:2](#org1ad373e)
    -   [Colossians 2:3](#org5bcf750)
    -   [Colossians 2:4](#orgb892a75)
    -   [Colossians 2:5](#org9ecfc4e)
    -   [Colossians 2:6](#org29c622f)
    -   [Colossians 2:7](#orga4a20e6)
    -   [Colossians 2:8](#orgf062640)
    -   [Colossians 2:9](#org64b8716)
    -   [Colossians 2:10](#orga0b9581)
    -   [Colossians 2:11](#org788dc16)
    -   [Colossians 2:12](#org135f1f9)
    -   [Colossians 2:13](#org0b68db1)
    -   [Colossians 2:14](#org54bf8df)
    -   [Colossians 2:15](#org8c8d7f1)
    -   [Colossians 2:16](#org0147add)
    -   [Colossians 2:17](#org6e4f045)
    -   [Colossians 2:18](#org05fd3e4)
    -   [Colossians 2:19](#orgc59b1ae)
    -   [Colossians 2:20](#org0213532)
    -   [Colossians 2:21](#org95868eb)
    -   [Colossians 2:22](#orge43a89b)
    -   [Colossians 2:23](#org5a7f498)
-   [Colossians 3](#org38bb310)
    -   [Colossians 3:1](#orga1ae9b6)
    -   [Colossians 3:2](#org9d7eaa4)
    -   [Colossians 3:3](#org0f46204)
    -   [Colossians 3:4](#org89c4677)
    -   [Colossians 3:5](#org6a364cf)
    -   [Colossians 3:6](#orged3bc7a)
    -   [Colossians 3:7](#orgf8ffeeb)
    -   [Colossians 3:8](#orgc576d05)
    -   [Colossians 3:9](#org602797c)
    -   [Colossians 3:10](#orgbe4ebb2)
    -   [Colossians 3:11](#orgf57af52)
    -   [Colossians 3:12](#org5dc0655)
    -   [Colossians 3:13](#org456d997)
    -   [Colossians 3:14](#org8871d7d)
    -   [Colossians 3:15](#org35cd549)
    -   [Colossians 3:16](#org574dfb1)
    -   [Colossians 3:17](#orgc873a71)
    -   [Colossians 3:18](#org55fc586)
    -   [Colossians 3:19](#org45a90be)
    -   [Colossians 3:20](#org79a19fd)
    -   [Colossians 3:21](#org69b6814)
    -   [Colossians 3:22](#org03ab6c6)
    -   [Colossians 3:23](#org14c8dd3)
    -   [Colossians 3:24](#org2985c80)
    -   [Colossians 3:25](#org88bff24)
-   [Colossians 4](#org97cfe33)
    -   [Colossians 4:1](#org5b58eb4)
    -   [Colossians 4:2](#org4bd367e)
    -   [Colossians 4:3](#org04660c3)
    -   [Colossians 4:4](#orgb4fb260)
    -   [Colossians 4:5](#orgb63b138)
    -   [Colossians 4:6](#orgdc2f5bb)
    -   [Colossians 4:7](#org76242e0)
    -   [Colossians 4:8](#org1cddff6)
    -   [Colossians 4:9](#orgfdef8ce)
    -   [Colossians 4:10](#org97bc445)
    -   [Colossians 4:11](#orga52e782)
    -   [Colossians 4:12](#org8378231)
    -   [Colossians 4:13](#orgd09dc44)
    -   [Colossians 4:14](#org3794a59)
    -   [Colossians 4:15](#org0848042)
    -   [Colossians 4:16](#orgb618d39)
    -   [Colossians 4:17](#org375aa7d)
    -   [Colossians 4:18](#org3ad42a4)



<a id="orgd938c8c"></a>

# Colossians 1


<a id="org9436a58"></a>

## Colossians 1:1

Paulus Apostolus Jesu Christi per voluntatem Dei, et Timotheus frater :


<a id="orgdfa43b3"></a>

## Colossians 1:2

eis, qui sunt Colossis, sanctis, et fidelibus fratribus in Christo Jesu.


<a id="org8b64fa0"></a>

## Colossians 1:3

Gratia vobis, et pax a Deo Patre nostro, et Domino Jesu Christo.   Gratias agimus Deo, et Patri Domini nostri Jesu Christi semper pro vobis orantes :


<a id="org05cc188"></a>

## Colossians 1:4

audientes fidem vestram in Christo Jesu, et dilectionem quam habetis in sanctos omnes


<a id="org395ff24"></a>

## Colossians 1:5

propter spem, quæ reposita est vobis in cælis : quam audistis in verbo veritatis Evangelii :


<a id="org248c3ae"></a>

## Colossians 1:6

quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,


<a id="org9860589"></a>

## Colossians 1:7

sicut didicistis ab Epaphra carissimo conservo nostro, qui est fidelis pro vobis minister Christi Jesu,


<a id="org018288f"></a>

## Colossians 1:8

qui etiam manifestavit nobis dilectionem vestram in spiritu.


<a id="org1dbb536"></a>

## Colossians 1:9

Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali :


<a id="org0eb6899"></a>

## Colossians 1:10

ut ambuletis digne Deo per omnia placentes : in omni opere bono fructificantes, et crescentes in scientia Dei :


<a id="orga45306e"></a>

## Colossians 1:11

in omni virtute confortati secundum potentiam claritatis ejus, in omni patientia et longanimitate cum gaudio,


<a id="orgaf77194"></a>

## Colossians 1:12

gratias agentes Deo Patri, qui dignos nos fecit in partem sortis sanctorum in lumine :


<a id="org6f59b17"></a>

## Colossians 1:13

qui eripuit nos de potestate tenebrarum, et transtulit in regnum filii dilectionis suæ,


<a id="orgb223649"></a>

## Colossians 1:14

in quo habemus redemptionem per sanguinem ejus, remissionem peccatorum :


<a id="orga677dcb"></a>

## Colossians 1:15

qui est imago Dei invisibilis, primogenitus omnis creaturæ :


<a id="org401d335"></a>

## Colossians 1:16

quoniam in ipso condita sunt universa in cælis, et in terra, visibilia, et invisibilia, sive throni, sive dominationes, sive principatus, sive potestates : omnia per ipsum et in ipso creata sunt :


<a id="org69c5418"></a>

## Colossians 1:17

et ipse est ante omnes, et omnia in ipso constant.  


<a id="orgf0e3cf0"></a>

## Colossians 1:18

Et ipse est caput corporis Ecclesiæ, qui est principium, primogenitus ex mortuis : ut sit in omnibus ipse primatum tenens :


<a id="org972b52c"></a>

## Colossians 1:19

quia in ipso complacuit, omnem plenitudinem inhabitare :


<a id="org88463e9"></a>

## Colossians 1:20

et per eum reconciliare omnia in ipsum, pacificans per sanguinem crucis ejus, sive quæ in terris, sive quæ in cælis sunt.


<a id="org4bca08d"></a>

## Colossians 1:21

Et vos cum essetis aliquando alienati, et inimici sensu in operibus malis :


<a id="org6194743"></a>

## Colossians 1:22

nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso :


<a id="org0d6151f"></a>

## Colossians 1:23

si tamen permanetis in fide fundati, et stabiles, et immobiles a spe Evangelii, quod audistis, quod prædicatum est in universa creatura, quæ sub cælo est, cujus factus sum ego Paulus minister.  


<a id="org6b3859a"></a>

## Colossians 1:24

Qui nunc gaudeo in passionibus pro vobis, et adimpleo ea quæ desunt passionum Christi, in carne mea pro corpore ejus, quod est Ecclesia :


<a id="org387103b"></a>

## Colossians 1:25

cujus factus sum ego minister secundum dispensationem Dei, quæ data est mihi in vos, ut impleam verbum Dei :


<a id="org1ceace5"></a>

## Colossians 1:26

mysterium, quod absconditum fuit a sæculis, et generationibus, nunc autem manifestatum est sanctis ejus,


<a id="org88ea4ec"></a>

## Colossians 1:27

quibus voluit Deus notas facere divitias gloriæ sacramenti hujus in gentibus, quod est Christus, in vobis spes gloriæ,


<a id="org097a531"></a>

## Colossians 1:28

quem nos annuntiamus, corripientes omnem hominem, et docentes omnem hominem, in omni sapientia, ut exhibeamus omnem hominem perfectum in Christo Jesu :


<a id="org562357b"></a>

## Colossians 1:29

in quo et laboro, certando secundum operationem ejus, quam operatur in me in virtute.   


<a id="org49ebf3d"></a>

# Colossians 2


<a id="org7c57b23"></a>

## Colossians 2:1

Volo enim vos scire qualem sollicitudinem habeam pro vobis, et pro iis qui sunt Laodiciæ, et quicumque non viderunt faciem meam in carne :


<a id="org1ad373e"></a>

## Colossians 2:2

ut consolentur corda ipsorum, instructi in caritate, et in omnes divitias plenitudinis intellectus, in agnitionem mysterii Dei Patris et Christi Jesu :


<a id="org5bcf750"></a>

## Colossians 2:3

in quo sunt omnes thesauri sapientiæ et scientiæ absconditi.  


<a id="orgb892a75"></a>

## Colossians 2:4

Hoc autem dico, ut nemo vos decipiat in sublimitate sermonum.


<a id="org9ecfc4e"></a>

## Colossians 2:5

Nam etsi corpore absens sum, sed spiritu vobiscum sum : gaudens, et videns ordinem vestrum, et firmamentum ejus, quæ in Christo est, fidei vestræ.


<a id="org29c622f"></a>

## Colossians 2:6

Sicut ergo accepistis Jesum Christum Dominum, in ipso ambulate,


<a id="orga4a20e6"></a>

## Colossians 2:7

radicati, et superædificati in ipso, et confirmati fide, sicut et didicistis, abundantes in illo in gratiarum actione.


<a id="orgf062640"></a>

## Colossians 2:8

Videte ne quis vos decipiat per philosophiam, et inanem fallaciam secundum traditionem hominum, secundum elementa mundi, et non secundum Christum :


<a id="org64b8716"></a>

## Colossians 2:9

quia in ipso inhabitat omnis plenitudo divinitatis corporaliter :


<a id="orga0b9581"></a>

## Colossians 2:10

et estis in illo repleti, qui est caput omnis principatus et potestatis :


<a id="org788dc16"></a>

## Colossians 2:11

in quo et circumcisi estis circumcisione non manu facta in expoliatione corporis carnis, sed in circumcisione Christi :


<a id="org135f1f9"></a>

## Colossians 2:12

consepulti ei in baptismo, in quo et resurrexistis per fidem operationis Dei, qui suscitavit illum a mortuis.


<a id="org0b68db1"></a>

## Colossians 2:13

Et vos cum mortui essetis in delictis, et præputio carnis vestræ, convivificavit cum illo, donans vobis omnia delicta :


<a id="org54bf8df"></a>

## Colossians 2:14

delens quod adversus nos erat chirographum decreti, quod erat contrarium nobis, et ipsum tulit de medio, affigens illud cruci :


<a id="org8c8d7f1"></a>

## Colossians 2:15

et expolians principatus, et potestates traduxit confidenter, palam triumphans illos in semetipso.  


<a id="org0147add"></a>

## Colossians 2:16

Nemo ergo vos judicet in cibo, aut in potu, aut in parte diei festi, aut neomeniæ, aut sabbatorum :


<a id="org6e4f045"></a>

## Colossians 2:17

quæ sunt umbra futurorum : corpus autem Christi.


<a id="org05fd3e4"></a>

## Colossians 2:18

Nemo vos seducat, volens in humilitate, et religione angelorum, quæ non vidit ambulans, frustra inflatus sensu carnis suæ,


<a id="orgc59b1ae"></a>

## Colossians 2:19

et non tenens caput, ex quo totum corpus per nexus, et conjunctiones subministratum, et constructum crescit in augmentum Dei.


<a id="org0213532"></a>

## Colossians 2:20

Si ergo mortui estis cum Christo ab elementis hujus mundi : quid adhuc tamquam viventes in mundo decernitis ?


<a id="org95868eb"></a>

## Colossians 2:21

Ne tetigeritis, neque gustaveritis, neque contrectaveritis :


<a id="orge43a89b"></a>

## Colossians 2:22

quæ sunt omnia in interitum ipso usu, secundum præcepta et doctrinas hominum :


<a id="org5a7f498"></a>

## Colossians 2:23

quæ sunt rationem quidem habentia sapientiæ in superstitione, et humilitate, et non ad parcendum corpori, non in honore aliquo ad saturitatem carnis.   


<a id="org38bb310"></a>

# Colossians 3


<a id="orga1ae9b6"></a>

## Colossians 3:1

Igitur, si consurrexistis cum Christo : quæ sursum sunt quærite, ubi Christus est in dextera Dei sedens :


<a id="org9d7eaa4"></a>

## Colossians 3:2

quæ sursum sunt sapite, non quæ super terram.


<a id="org0f46204"></a>

## Colossians 3:3

Mortui enim estis, et vita vestra est abscondita cum Christo in Deo.


<a id="org89c4677"></a>

## Colossians 3:4

Cum Christus apparuerit, vita vestra : tunc et vos apparebitis cum ipso in gloria.


<a id="org6a364cf"></a>

## Colossians 3:5

Mortificate ergo membra vestra, quæ sunt super terram : fornicationem, immunditiam, libidinem, concupiscentiam malam, et avaritiam, quæ est simulacrorum servitus :


<a id="orged3bc7a"></a>

## Colossians 3:6

propter quæ venit ira Dei super filios incredulitatis :


<a id="orgf8ffeeb"></a>

## Colossians 3:7

in quibus et vos ambulastis aliquando, cum viveretis in illis.


<a id="orgc576d05"></a>

## Colossians 3:8

Nunc autem deponite et vos omnia : iram, indignationem, malitiam, blasphemiam, turpem sermonem de ore vestro.


<a id="org602797c"></a>

## Colossians 3:9

Nolite mentiri invicem, expoliantes vos veterem hominem cum actibus suis,


<a id="orgbe4ebb2"></a>

## Colossians 3:10

et induentes novum eum, qui renovatur in agnitionem secundum imaginem ejus qui creavit illum :


<a id="orgf57af52"></a>

## Colossians 3:11

ubi non est gentilis et Judæus, circumcisio et præputium, Barbarus et Scytha, servus et liber : sed omnia, et in omnibus Christus.


<a id="org5dc0655"></a>

## Colossians 3:12

Induite vos ergo, sicut electi Dei, sancti, et dilecti, viscera misericordiæ, benignitatem, humilitatem, modestiam, patientiam :


<a id="org456d997"></a>

## Colossians 3:13

supportantes invicem, et donantes vobismetipsis si quis adversus aliquem habet querelam : sicut et Dominus donavit vobis, ita et vos.


<a id="org8871d7d"></a>

## Colossians 3:14

Super omnia autem hæc, caritatem habete, quod est vinculum perfectionis :


<a id="org35cd549"></a>

## Colossians 3:15

et pax Christi exsultet in cordibus vestris, in qua et vocati estis in uno corpore : et grati estote.


<a id="org574dfb1"></a>

## Colossians 3:16

Verbum Christi habitet in vobis abundanter, in omni sapientia, docentes, et commonentes vosmetipsos, psalmis, hymnis, et canticis spiritualibus, in gratia cantantes in cordibus vestris Deo.


<a id="orgc873a71"></a>

## Colossians 3:17

Omne, quodcumque facitis in verbo aut in opere, omnia in nomine Domini Jesu Christi, gratias agentes Deo et Patri per ipsum.  


<a id="org55fc586"></a>

## Colossians 3:18

Mulieres, subditæ estote viris, sicut oportet, in Domino.


<a id="org45a90be"></a>

## Colossians 3:19

Viri, diligite uxores vestras, et nolite amari esse ad illas.


<a id="org79a19fd"></a>

## Colossians 3:20

Filii, obedite parentibus per omnia : hoc enim placitum est in Domino.


<a id="org69b6814"></a>

## Colossians 3:21

Patres, nolite ad indignationem provocare filios vestros, ut non pusillo animo fiant.


<a id="org03ab6c6"></a>

## Colossians 3:22

Servi, obedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Deum.


<a id="org14c8dd3"></a>

## Colossians 3:23

Quodcumque facitis, ex animo operamini sicut Domino, et non hominibus :


<a id="org2985c80"></a>

## Colossians 3:24

scientes quod a Domino accipietis retributionem hæreditatis. Domino Christo servite.


<a id="org88bff24"></a>

## Colossians 3:25

Qui enim injuriam facit, recipiet id quod inique gessit : et non est personarum acceptio apud Deum.   


<a id="org97cfe33"></a>

# Colossians 4


<a id="org5b58eb4"></a>

## Colossians 4:1

Domini, quod justum est et æquum, servis præstate : scientes quod et vos Dominum habetis in cælo.  


<a id="org4bd367e"></a>

## Colossians 4:2

Orationi instate, vigilantes in ea in gratiarum actione :


<a id="org04660c3"></a>

## Colossians 4:3

orantes simul et pro nobis, ut Deus aperiat nobis ostium sermonis ad loquendum mysterium Christi (propter quod etiam vinctus sum),


<a id="orgb4fb260"></a>

## Colossians 4:4

ut manifestem illud ita ut oportet me loqui.


<a id="orgb63b138"></a>

## Colossians 4:5

In sapientia ambulate ad eos, qui foris sunt : tempus redimentes.


<a id="orgdc2f5bb"></a>

## Colossians 4:6

Sermo vester semper in gratia sale sit conditus, ut sciatis quomodo oporteat vos unicuique respondere.  


<a id="org76242e0"></a>

## Colossians 4:7

Quæ circa me sunt, omnia vobis nota faciet Tychicus, carissimus frater, et fidelis minister, et conservus in Domino :


<a id="org1cddff6"></a>

## Colossians 4:8

quem misi ad vos ad hoc ipsum, ut cognoscat quæ circa vos sunt, et consoletur corda vestra,


<a id="orgfdef8ce"></a>

## Colossians 4:9

cum Onesimo carissimo, et fideli fratre, qui ex vobis est. Omnia, quæ hic aguntur, nota facient vobis.  


<a id="org97bc445"></a>

## Colossians 4:10

Salutat vos Aristarchus concaptivus meus, et Marcus consobrinus Barnabæ, de quo accepistis mandata : si venerit ad vos, excipite illum :


<a id="orga52e782"></a>

## Colossians 4:11

et Jesus, qui dicitur Justus : qui sunt ex circumcisione : hi soli sunt adjutores mei in regno Dei, qui mihi fuerunt solatio.


<a id="org8378231"></a>

## Colossians 4:12

Salutat vos Epaphras, qui ex vobis est, servus Christi Jesu, semper sollicitus pro vobis in orationibus, ut stetis perfecti, et pleni in omni voluntate Dei.


<a id="orgd09dc44"></a>

## Colossians 4:13

Testimonium enim illi perhibeo quod habet multum laborem pro vobis, et pro iis qui sunt Laodiciæ, et qui Hierapoli.


<a id="org3794a59"></a>

## Colossians 4:14

Salutat vos Lucas, medicus carissimus, et Demas.


<a id="org0848042"></a>

## Colossians 4:15

Salutate fratres, qui sunt Laodiciæ, et Nympham, et quæ in domo ejus est, ecclesiam.


<a id="orgb618d39"></a>

## Colossians 4:16

Et cum lecta fuerit apud vos epistola hæc, facite ut et in Laodicensium ecclesia legatur : et eam, quæ Laodicensium est, vos legatis.


<a id="org375aa7d"></a>

## Colossians 4:17

Et dicite Archippo : Vide ministerium, quod accepisti in Domino, ut illud impleas.


<a id="org3ad42a4"></a>

## Colossians 4:18

Salutatio, mea manu Pauli. Memores estote vinculorum meorum. Gratia vobiscum. Amen.    

