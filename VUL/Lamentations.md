
# Table of Contents

-   [Lamentations 1](#org1e07e60)
    -   [Lamentations 1:1](#org7fb2e00)
    -   [Lamentations 1:2](#org0902e48)
    -   [Lamentations 1:3](#org20b003d)
    -   [Lamentations 1:4](#org6629b45)
    -   [Lamentations 1:5](#orgcbef1be)
    -   [Lamentations 1:6](#org52d387f)
    -   [Lamentations 1:7](#orgae7aa3a)
    -   [Lamentations 1:8](#org8efa2b2)
    -   [Lamentations 1:9](#org95b8b95)
    -   [Lamentations 1:10](#orgdcc4c3a)
    -   [Lamentations 1:11](#orgfa2df58)
    -   [Lamentations 1:12](#org6e53bf0)
    -   [Lamentations 1:13](#org28a6e71)
    -   [Lamentations 1:14](#orgc8b0c38)
    -   [Lamentations 1:15](#orga588043)
    -   [Lamentations 1:16](#org53773a4)
    -   [Lamentations 1:17](#org0c71f49)
    -   [Lamentations 1:18](#org0424c1c)
    -   [Lamentations 1:19](#org80454f3)
    -   [Lamentations 1:20](#org1eee024)
    -   [Lamentations 1:21](#org5ac5223)
    -   [Lamentations 1:22](#org44ddb60)
-   [Lamentations 2](#org7780558)
    -   [Lamentations 2:1](#org89fa7d6)
    -   [Lamentations 2:2](#org7f9966e)
    -   [Lamentations 2:3](#orga4da752)
    -   [Lamentations 2:4](#org362c8e4)
    -   [Lamentations 2:5](#orgbe88b4c)
    -   [Lamentations 2:6](#org682946c)
    -   [Lamentations 2:7](#org9cf1250)
    -   [Lamentations 2:8](#org6bd7fad)
    -   [Lamentations 2:9](#org5086df0)
    -   [Lamentations 2:10](#org66c5640)
    -   [Lamentations 2:11](#org45c3cd5)
    -   [Lamentations 2:12](#orgb666ffc)
    -   [Lamentations 2:13](#org652a795)
    -   [Lamentations 2:14](#orge4c64f1)
    -   [Lamentations 2:15](#orga8c7957)
    -   [Lamentations 2:16](#org635fc0b)
    -   [Lamentations 2:17](#org2da638f)
    -   [Lamentations 2:18](#orgade9fb7)
    -   [Lamentations 2:19](#org84def2e)
    -   [Lamentations 2:20](#orgc25f677)
    -   [Lamentations 2:21](#orge8f6a72)
    -   [Lamentations 2:22](#org88662cb)
-   [Lamentations 3](#org9e579de)
    -   [Lamentations 3:1](#org021ab29)
    -   [Lamentations 3:2](#orgc0742f7)
    -   [Lamentations 3:3](#orgd76a53c)
    -   [Lamentations 3:4](#org4eca937)
    -   [Lamentations 3:5](#org4c6cf75)
    -   [Lamentations 3:6](#org3054617)
    -   [Lamentations 3:7](#orgc1c1957)
    -   [Lamentations 3:8](#org3d2791f)
    -   [Lamentations 3:9](#org9b63b1d)
    -   [Lamentations 3:10](#org515637e)
    -   [Lamentations 3:11](#orgbe4f1d9)
    -   [Lamentations 3:12](#org4042fcb)
    -   [Lamentations 3:13](#org834b66d)
    -   [Lamentations 3:14](#org02e5070)
    -   [Lamentations 3:15](#org74148e4)
    -   [Lamentations 3:16](#orga9e0bda)
    -   [Lamentations 3:17](#org0d68331)
    -   [Lamentations 3:18](#orgfa44894)
    -   [Lamentations 3:19](#org6ed82e7)
    -   [Lamentations 3:20](#org18aadc5)
    -   [Lamentations 3:21](#org9ff83db)
    -   [Lamentations 3:22](#orge2bf31c)
    -   [Lamentations 3:23](#org504f3af)
    -   [Lamentations 3:24](#org1798fc7)
    -   [Lamentations 3:25](#org3006e4c)
    -   [Lamentations 3:26](#org6b6ea58)
    -   [Lamentations 3:27](#orgf3624e3)
    -   [Lamentations 3:28](#org225ae09)
    -   [Lamentations 3:29](#orgd65f568)
    -   [Lamentations 3:30](#orgd4de6f1)
    -   [Lamentations 3:31](#org4f914e1)
    -   [Lamentations 3:32](#org8820b3b)
    -   [Lamentations 3:33](#org47a6d3d)
    -   [Lamentations 3:34](#org628b7bd)
    -   [Lamentations 3:35](#org617159f)
    -   [Lamentations 3:36](#org2261784)
    -   [Lamentations 3:37](#org611fa58)
    -   [Lamentations 3:38](#org8b23ace)
    -   [Lamentations 3:39](#orgba97ec3)
    -   [Lamentations 3:40](#orgfbb4fd5)
    -   [Lamentations 3:41](#orgab04c22)
    -   [Lamentations 3:42](#orgf070385)
    -   [Lamentations 3:43](#org683f4ae)
    -   [Lamentations 3:44](#orgc7952c9)
    -   [Lamentations 3:45](#org760bc4e)
    -   [Lamentations 3:46](#org3864748)
    -   [Lamentations 3:47](#org7271d26)
    -   [Lamentations 3:48](#org1afc2b3)
    -   [Lamentations 3:49](#org32a07fb)
    -   [Lamentations 3:50](#orgc3e40bb)
    -   [Lamentations 3:51](#org6d90af6)
    -   [Lamentations 3:52](#org0f8e75f)
    -   [Lamentations 3:53](#org23c1045)
    -   [Lamentations 3:54](#org2fbfd84)
    -   [Lamentations 3:55](#org0fc9229)
    -   [Lamentations 3:56](#orgc46df1f)
    -   [Lamentations 3:57](#orgb3b7226)
    -   [Lamentations 3:58](#org081124b)
    -   [Lamentations 3:59](#org42c281b)
    -   [Lamentations 3:60](#orgb169458)
    -   [Lamentations 3:61](#org4c63fc7)
    -   [Lamentations 3:62](#orgf46b5ca)
    -   [Lamentations 3:63](#org6ad0fe6)
    -   [Lamentations 3:64](#org2a26b83)
    -   [Lamentations 3:65](#org27b9bba)
    -   [Lamentations 3:66](#org58e090e)
-   [Lamentations 4](#org1674c23)
    -   [Lamentations 4:1](#orgccc4225)
    -   [Lamentations 4:2](#orgabaf25d)
    -   [Lamentations 4:3](#org7d41bad)
    -   [Lamentations 4:4](#org4f11151)
    -   [Lamentations 4:5](#org1f3be1a)
    -   [Lamentations 4:6](#org3c5f005)
    -   [Lamentations 4:7](#org40e0af1)
    -   [Lamentations 4:8](#org33f85b8)
    -   [Lamentations 4:9](#org144dcad)
    -   [Lamentations 4:10](#org76320d9)
    -   [Lamentations 4:11](#orgd8a7b03)
    -   [Lamentations 4:12](#org4e46373)
    -   [Lamentations 4:13](#org543122c)
    -   [Lamentations 4:14](#org7cdccbe)
    -   [Lamentations 4:15](#orgaea87e9)
    -   [Lamentations 4:16](#org866ddef)
    -   [Lamentations 4:17](#org7071c14)
    -   [Lamentations 4:18](#orgd6dfeaf)
    -   [Lamentations 4:19](#org7cf1cfe)
    -   [Lamentations 4:20](#org056f431)
    -   [Lamentations 4:21](#org25606e3)
    -   [Lamentations 4:22](#orga21fe3b)
-   [Lamentations 5](#org92f2878)
    -   [Lamentations 5:1](#org3c4a95a)
    -   [Lamentations 5:2](#orgf6a71fb)
    -   [Lamentations 5:3](#org2224230)
    -   [Lamentations 5:4](#orga6de7a3)
    -   [Lamentations 5:5](#orga8d007f)
    -   [Lamentations 5:6](#orgb411e06)
    -   [Lamentations 5:7](#org7284644)
    -   [Lamentations 5:8](#org794a01a)
    -   [Lamentations 5:9](#orgfe85f8f)
    -   [Lamentations 5:10](#org95566ca)
    -   [Lamentations 5:11](#org157f3a9)
    -   [Lamentations 5:12](#org3b53b79)
    -   [Lamentations 5:13](#org73f44a7)
    -   [Lamentations 5:14](#org23f8b08)
    -   [Lamentations 5:15](#org935eb55)
    -   [Lamentations 5:16](#orgbbb24e3)
    -   [Lamentations 5:17](#org6a1e754)
    -   [Lamentations 5:18](#orga457879)
    -   [Lamentations 5:19](#orgbd093c9)
    -   [Lamentations 5:20](#orga88c6ad)
    -   [Lamentations 5:21](#orgbdce4f8)
    -   [Lamentations 5:22](#org6b75588)



<a id="org1e07e60"></a>

# Lamentations 1


<a id="org7fb2e00"></a>

## Lamentations 1:1

Quomodo sedet sola  civitas plena populo !  Facta est quasi vidua  domina gentium ;  princeps provinciarum  facta est sub tributo.  


<a id="org0902e48"></a>

## Lamentations 1:2

Plorans ploravit in nocte,  et lacrimæ ejus in maxillis ejus :  non est qui consoletur eam  ex omnibus caris ejus ;  omnes amici ejus spreverunt eam,  et facti sunt ei inimici.  


<a id="org20b003d"></a>

## Lamentations 1:3

Migravit Judas propter afflictionem,  et multitudinem servitutis ;  habitavit inter gentes,  nec invenit requiem :  omnes persecutores ejus apprehenderunt eam  inter angustias.  


<a id="org6629b45"></a>

## Lamentations 1:4

Viæ Sion lugent, eo quod non sint  qui veniant ad solemnitatem :  omnes portæ ejus destructæ,  sacerdotes ejus gementes ;  virgines ejus squalidæ,  et ipsa oppressa amaritudine.  


<a id="orgcbef1be"></a>

## Lamentations 1:5

Facti sunt hostes ejus in capite ;  inimici ejus locupletati sunt :  quia Dominus locutus est super eam  propter multitudinem iniquitatum ejus.  Parvuli ejus ducti sunt in captivitatem  ante faciem tribulantis.  


<a id="org52d387f"></a>

## Lamentations 1:6

Et egressus est a filia Sion  omnis decor ejus ;  facti sunt principes ejus velut arietes  non invenientes pascua,  et abierunt absque fortitudine  ante faciem subsequentis.  


<a id="orgae7aa3a"></a>

## Lamentations 1:7

Recordata est Jerusalem dierum afflictionis suæ,  et prævaricationis,  omnium desiderabilium suorum,  quæ habuerat a diebus antiquis,  cum caderet populus ejus in manu hostili,  et non esset auxiliator :  viderunt eam hostes,  et deriserunt sabbata ejus.  


<a id="org8efa2b2"></a>

## Lamentations 1:8

Peccatum peccavit Jerusalem,  propterea instabilis facta est ;  omnes qui glorificabant eam spreverunt illam,  quia viderunt ignominiam ejus :  ipsa autem gemens  conversa est retrorsum.  


<a id="org95b8b95"></a>

## Lamentations 1:9

Sordes ejus in pedibus ejus,  nec recordata est finis sui ;  deposita est vehementer,  non habens consolatorem.  Vide, Domine, afflictionem meam,  quoniam erectus est inimicus.  


<a id="orgdcc4c3a"></a>

## Lamentations 1:10

Manum suam misit hostis  ad omnia desiderabilia ejus,  quia vidit gentes  ingressas sanctuarium suum,  de quibus præceperas  ne intrarent in ecclesiam tuam.  


<a id="orgfa2df58"></a>

## Lamentations 1:11

Omnis populus ejus gemens,  et quærens panem ;  dederunt pretiosa quæque pro cibo  ad refocillandam animam.  Vide, Domine, et considera  quoniam facta sum vilis !  


<a id="org6e53bf0"></a>

## Lamentations 1:12

O vos omnes qui transitis per viam,  attendite, et videte  si est dolor sicut dolor meus !  quoniam vindemiavit me,  ut locutus est Dominus,  in die iræ furoris sui.  


<a id="org28a6e71"></a>

## Lamentations 1:13

De excelso misit ignem in ossibus meis,  et erudivit me :  expandit rete pedibus meis,  convertit me retrorsum ;  posuit me desolatam,  tota die mœrore confectam.  


<a id="orgc8b0c38"></a>

## Lamentations 1:14

Vigilavit jugum iniquitatum mearum ;  in manu ejus convolutæ sunt,  et impositæ collo meo.  Infirmata est virtus mea :  dedit me Dominus in manu  de qua non potero surgere.  


<a id="orga588043"></a>

## Lamentations 1:15

Abstulit omnes magnificos meos Dominus  de medio mei ;  vocavit adversum me tempus  ut contereret electos meos.  Torcular calcavit Dominus  virgini filiæ Juda.  


<a id="org53773a4"></a>

## Lamentations 1:16

Idcirco ego plorans,  et oculus meus deducens aquas,  quia longe factus est a me consolator,  convertens animam meam.  Facti sunt filii mei perditi,  quoniam invaluit inimicus.  


<a id="org0c71f49"></a>

## Lamentations 1:17

Expandit Sion manus suas ;  non est qui consoletur eam.  Mandavit Dominus adversum Jacob  in circuitu ejus hostes ejus ;  facta est Jerusalem  quasi polluta menstruis inter eos.  


<a id="org0424c1c"></a>

## Lamentations 1:18

Justus est Dominus,  quia os ejus ad iracundiam provocavi.  Audite, obsecro, universi populi,  et videte dolorem meum :  virgines meæ et juvenes mei abierunt  in captivitatem.  


<a id="org80454f3"></a>

## Lamentations 1:19

Vocavi amicos meos,  et ipsi deceperunt me ;  sacerdotes mei et senes mei  in urbe consumpti sunt,  quia quæsierunt cibum sibi  ut refocillarent animam suam.  


<a id="org1eee024"></a>

## Lamentations 1:20

Vide, Domine, quoniam tribulor :  conturbatus est venter meus,  subversum est cor meum in memetipsa,  quoniam amaritudine plena sum.  Foris interfecit gladius,  et domi mors similis est.  


<a id="org5ac5223"></a>

## Lamentations 1:21

Audierunt quia ingemisco ego,  et non est qui consoletur me ;  omnes inimici mei audierunt malum meum,  lætati sunt quoniam tu fecisti :  adduxisti diem consolationis,  et fient similes mei.  


<a id="org44ddb60"></a>

## Lamentations 1:22

Ingrediatur omne malum eorum coram te :  et vindemia eos, sicut vindemiasti me  propter omnes iniquitates meas :  multi enim gemitus mei,  et cor meum mœrens.  


<a id="org7780558"></a>

# Lamentations 2


<a id="org89fa7d6"></a>

## Lamentations 2:1

Quomodo obtexit caligine in furore suo  Dominus filiam Sion ;  projecit de cælo in terram  inclytam Israël,  et non est recordatus scabelli pedum suorum  in die furoris sui !  


<a id="org7f9966e"></a>

## Lamentations 2:2

Præcipitavit Dominus, nec pepercit  omnia speciosa Jacob :  destruxit in furore suo  munitiones virginis Juda,  et dejecit in terram ;  polluit regnum et principes ejus.  


<a id="orga4da752"></a>

## Lamentations 2:3

Confregit in ira furoris sui  omne cornu Israël ;  avertit retrorsum dexteram suam  a facie inimici,  et succendit in Jacob quasi ignem  flammæ devorantis in gyro.  


<a id="org362c8e4"></a>

## Lamentations 2:4

Tetendit arcum suum quasi inimicus,  firmavit dexteram suam quasi hostis,  et occidit omne quod pulchrum erat visu  in tabernaculo filiæ Sion ;  effudit quasi ignem  indignationem suam.  


<a id="orgbe88b4c"></a>

## Lamentations 2:5

Factus est Dominus velut inimicus,  præcipitavit Israël :  præcipitavit omnia mœnia ejus,  dissipavit munitiones ejus,  et replevit in filia Juda  humiliatum et humiliatam.  


<a id="org682946c"></a>

## Lamentations 2:6

Et dissipavit quasi hortum tentorium suum ;  demolitus est tabernaculum suum.  Oblivioni tradidit Dominus in Sion  festivitatem et sabbatum ;  et in opprobrium, et in indignationem furoris sui,  regem et sacerdotem.  


<a id="org9cf1250"></a>

## Lamentations 2:7

Repulit Dominus altare suum ;  maledixit sanctificationi suæ :  tradidit in manu inimici  muros turrium ejus.  Vocem dederunt in domo Domini  sicut in die solemni.  


<a id="org6bd7fad"></a>

## Lamentations 2:8

Cogitavit Dominus dissipare  murum filiæ Sion ;  tetendit funiculum suum,  et non avertit manum suam a perditione :  luxitque antemurale,  et murus pariter dissipatus est.  


<a id="org5086df0"></a>

## Lamentations 2:9

Defixæ sunt in terra portæ ejus,  perdidit et contrivit vectes ejus ;  regem ejus et principes ejus in gentibus :  non est lex,  et prophetæ ejus non invenerunt  visionem a Domino.  


<a id="org66c5640"></a>

## Lamentations 2:10

Sederunt in terra, conticuerunt  senes filiæ Sion ;  consperserunt cinere capita sua,  accincti sunt ciliciis :  abjecerunt in terram capita sua  virgines Jerusalem.  


<a id="org45c3cd5"></a>

## Lamentations 2:11

Defecerunt præ lacrimis oculi mei,  conturbata sunt viscera mea ;  effusum est in terra jecur meum  super contritione filiæ populi mei,  cum deficeret parvulus et lactens  in plateis oppidi.  


<a id="orgb666ffc"></a>

## Lamentations 2:12

Matribus suis dixerunt :  Ubi est triticum et vinum ?  cum deficerent quasi vulnerati  in plateis civitatis,  cum exhalarent animas suas  in sinu matrum suarum.  


<a id="org652a795"></a>

## Lamentations 2:13

Cui comparabo te, vel cui assimilabo te,  filia Jerusalem ?  cui exæquabo te, et consolabor te,  virgo, filia Sion ?  magna est enim velut mare contritio tua :  quis medebitur tui ?  


<a id="orge4c64f1"></a>

## Lamentations 2:14

Prophetæ tui viderunt tibi  falsa et stulta ;  nec aperiebant iniquitatem tuam,  ut te ad pœnitentiam provocarent ;  viderunt autem tibi assumptiones falsas,  et ejectiones.  


<a id="orga8c7957"></a>

## Lamentations 2:15

Plauserunt super te manibus  omnes transeuntes per viam ;  sibilaverunt et moverunt caput suum  super filiam Jerusalem :  Hæccine est urbs, dicentes, perfecti decoris,  gaudium universæ terræ ?  


<a id="org635fc0b"></a>

## Lamentations 2:16

Aperuerunt super te os suum  omnes inimici tui :  sibilaverunt, et fremuerunt dentibus,  et dixerunt : Devorabimus :  en ista est dies quam exspectabamus ;  invenimus, vidimus.  


<a id="org2da638f"></a>

## Lamentations 2:17

Fecit Dominus quæ cogitavit ;  complevit sermonem suum,  quem præceperat a diebus antiquis :  destruxit, et non pepercit,  et lætificavit super te inimicum,  et exaltavit cornu hostium tuorum.  


<a id="orgade9fb7"></a>

## Lamentations 2:18

Clamavit cor eorum ad Dominum  super muros filiæ Sion :  Deduc quasi torrentem lacrimas  per diem et noctem ;  non des requiem tibi,  neque taceat pupilla oculi tui.  


<a id="org84def2e"></a>

## Lamentations 2:19

Consurge, lauda in nocte,  in principio vigiliarum ;  effunde sicut aquam cor tuum  ante conspectum Domini :  leva ad eum manus tuas  pro anima parvulorum tuorum,  qui defecerunt in fame  in capite omnium compitorum.  


<a id="orgc25f677"></a>

## Lamentations 2:20

Vide, Domine, et considera  quem vindemiaveris ita.  Ergone comedent mulieres fructum suum,  parvulos ad mensuram palmæ ?  si occiditur in sanctuario Domini  sacerdos et propheta ?  


<a id="orge8f6a72"></a>

## Lamentations 2:21

Jacuerunt in terra foris  puer et senex ;  virgines meæ et juvenes mei  ceciderunt in gladio :  interfecisti in die furoris tui,  percussisti, nec misertus es.  


<a id="org88662cb"></a>

## Lamentations 2:22

Vocasti quasi ad diem solemnem,  qui terrerent me de circuitu ;  et non fuit in die furoris Domini qui effugeret,  et relinqueretur :  quos educavi et enutrivi,  inimicus meus consumpsit eos.  


<a id="org9e579de"></a>

# Lamentations 3


<a id="org021ab29"></a>

## Lamentations 3:1

Ego vir videns paupertatem meam  in virga indignationis ejus. 


<a id="orgc0742f7"></a>

## Lamentations 3:2

Me minavit, et adduxit in tenebras,  et non in lucem. 


<a id="orgd76a53c"></a>

## Lamentations 3:3

Tantum in me vertit et convertit  manum suam tota die.  


<a id="org4eca937"></a>

## Lamentations 3:4

Vetustam fecit pellem meam et carnem meam ;  contrivit ossa mea. 


<a id="org4c6cf75"></a>

## Lamentations 3:5

Ædificavit in gyro meo, et circumdedit me  felle et labore. 


<a id="org3054617"></a>

## Lamentations 3:6

In tenebrosis collocavit me,  quasi mortuos sempiternos.  


<a id="orgc1c1957"></a>

## Lamentations 3:7

Circumædificavit adversum me, ut non egrediar ;  aggravavit compedem meum. 


<a id="org3d2791f"></a>

## Lamentations 3:8

Sed et cum clamavero, et rogavero,  exclusit orationem meam. 


<a id="org9b63b1d"></a>

## Lamentations 3:9

Conclusit vias meas lapidibus quadris ;  semitas meas subvertit.  


<a id="org515637e"></a>

## Lamentations 3:10

Ursus insidians factus est mihi,  leo in absconditis. 


<a id="orgbe4f1d9"></a>

## Lamentations 3:11

Semitas meas subvertit, et confregit me ;  posuit me desolatam. 


<a id="org4042fcb"></a>

## Lamentations 3:12

Tetendit arcum suum, et posuit me  quasi signum ad sagittam.  


<a id="org834b66d"></a>

## Lamentations 3:13

Misit in renibus meis  filias pharetræ suæ. 


<a id="org02e5070"></a>

## Lamentations 3:14

Factus sum in derisum omni populo meo,  canticum eorum tota die. 


<a id="org74148e4"></a>

## Lamentations 3:15

Replevit me amaritudinibus ;  inebriavit me absinthio.  


<a id="orga9e0bda"></a>

## Lamentations 3:16

Et fregit ad numerum dentes meos ;  cibavit me cinere. 


<a id="org0d68331"></a>

## Lamentations 3:17

Et repulsa est a pace anima mea ;  oblitus sum bonorum. 


<a id="orgfa44894"></a>

## Lamentations 3:18

Et dixi : Periit finis meus,  et spes mea a Domino.  


<a id="org6ed82e7"></a>

## Lamentations 3:19

Recordare paupertatis, et transgressionis meæ,  absinthii et fellis. 


<a id="org18aadc5"></a>

## Lamentations 3:20

Memoria memor ero, et tabescet  in me anima mea. 


<a id="org9ff83db"></a>

## Lamentations 3:21

Hæc recolens in corde meo,  ideo sperabo.  


<a id="orge2bf31c"></a>

## Lamentations 3:22

Misericordiæ Domini, quia non sumus consumpti ;  quia non defecerunt miserationes ejus. 


<a id="org504f3af"></a>

## Lamentations 3:23

Novi diluculo,  multa est fides tua. 


<a id="org1798fc7"></a>

## Lamentations 3:24

Pars mea Dominus, dixit anima mea ;  propterea exspectabo eum.  


<a id="org3006e4c"></a>

## Lamentations 3:25

Bonus est Dominus sperantibus in eum,  animæ quærenti illum. 


<a id="org6b6ea58"></a>

## Lamentations 3:26

Bonum est præstolari cum silentio  salutare Dei. 


<a id="orgf3624e3"></a>

## Lamentations 3:27

Bonum est viro cum portaverit jugum  ab adolescentia sua.  


<a id="org225ae09"></a>

## Lamentations 3:28

Sedebit solitarius, et tacebit,  quia levavit super se. 


<a id="orgd65f568"></a>

## Lamentations 3:29

Ponet in pulvere os suum,  si forte sit spes. 


<a id="orgd4de6f1"></a>

## Lamentations 3:30

Dabit percutienti se maxillam :  saturabitur opprobriis.  


<a id="org4f914e1"></a>

## Lamentations 3:31

Quia non repellet  in sempiternum Dominus. 


<a id="org8820b3b"></a>

## Lamentations 3:32

Quia si abjecit, et miserebitur,  secundum multitudinem misericordiarum suarum. 


<a id="org47a6d3d"></a>

## Lamentations 3:33

Non enim humiliavit ex corde suo  et abjecit filios hominum.  


<a id="org628b7bd"></a>

## Lamentations 3:34

Ut conteret sub pedibus suis  omnes vinctos terræ. 


<a id="org617159f"></a>

## Lamentations 3:35

Ut declinaret judicium viri  in conspectu vultus Altissimi. 


<a id="org2261784"></a>

## Lamentations 3:36

Ut perverteret hominem in judicio suo ;  Dominus ignoravit.  


<a id="org611fa58"></a>

## Lamentations 3:37

Quis est iste qui dixit ut fieret,  Domino non jubente ? 


<a id="org8b23ace"></a>

## Lamentations 3:38

Ex ore Altissimi non egredientur  nec mala nec bona ? 


<a id="orgba97ec3"></a>

## Lamentations 3:39

Quid murmuravit homo vivens,  vir pro peccatis suis ?  


<a id="orgfbb4fd5"></a>

## Lamentations 3:40

Scrutemur vias nostras, et quæramus,  et revertamur ad Dominum. 


<a id="orgab04c22"></a>

## Lamentations 3:41

Levemus corda nostra cum manibus  ad Dominum in cælos. 


<a id="orgf070385"></a>

## Lamentations 3:42

Nos inique egimus, et ad iracundiam provocavimus ;  idcirco tu inexorabilis es.  


<a id="org683f4ae"></a>

## Lamentations 3:43

Operuisti in furore, et percussisti nos ;  occidisti, nec pepercisti. 


<a id="orgc7952c9"></a>

## Lamentations 3:44

Opposuisti nubem tibi,  ne transeat oratio. 


<a id="org760bc4e"></a>

## Lamentations 3:45

Eradicationem et abjectionem posuisti me  in medio populorum.  


<a id="org3864748"></a>

## Lamentations 3:46

Aperuerunt super nos os suum  omnes inimici. 


<a id="org7271d26"></a>

## Lamentations 3:47

Formido et laqueus facta est nobis  vaticinatio, et contritio. 


<a id="org1afc2b3"></a>

## Lamentations 3:48

Divisiones aquarum deduxit oculus meus,  in contritione filiæ populi mei.  


<a id="org32a07fb"></a>

## Lamentations 3:49

Oculus meus afflictus est, nec tacuit,  eo quod non esset requies. 


<a id="orgc3e40bb"></a>

## Lamentations 3:50

Donec respiceret et videret  Dominus de cælis. 


<a id="org6d90af6"></a>

## Lamentations 3:51

Oculus meus deprædatus est animam meam  in cunctis filiabus urbis meæ.  


<a id="org0f8e75f"></a>

## Lamentations 3:52

Venatione ceperunt me quasi avem  inimici mei gratis. 


<a id="org23c1045"></a>

## Lamentations 3:53

Lapsa est in lacum vita mea,  et posuerunt lapidem super me. 


<a id="org2fbfd84"></a>

## Lamentations 3:54

Inundaverunt aquæ super caput meum ;  dixi : Perii.  


<a id="org0fc9229"></a>

## Lamentations 3:55

Invocavi nomen tuum, Domine,  de lacu novissimo. 


<a id="orgc46df1f"></a>

## Lamentations 3:56

Vocem meam audisti ; ne avertas aurem tuam  a singultu meo et clamoribus. 


<a id="orgb3b7226"></a>

## Lamentations 3:57

Appropinquasti in die quando invocavi te ;  dixisti : Ne timeas.  


<a id="org081124b"></a>

## Lamentations 3:58

Judicasti, Domine, causam animæ meæ,  redemptor vitæ meæ. 


<a id="org42c281b"></a>

## Lamentations 3:59

Vidisti, Domine, iniquitatem illorum adversum me :  judica judicium meum. 


<a id="orgb169458"></a>

## Lamentations 3:60

Vidisti omnem furorem,  universas cogitationes eorum adversum me.  


<a id="org4c63fc7"></a>

## Lamentations 3:61

Audisti opprobrium eorum, Domine,  omnes cogitationes eorum adversum me. 


<a id="orgf46b5ca"></a>

## Lamentations 3:62

Labia insurgentium mihi, et meditationes eorum  adversum me tota die. 


<a id="org6ad0fe6"></a>

## Lamentations 3:63

Sessionem eorum et resurrectionem eorum vide ;  ego sum psalmus eorum.  


<a id="org2a26b83"></a>

## Lamentations 3:64

Redes eis vicem, Domine,  juxta opera manuum suarum. 


<a id="org27b9bba"></a>

## Lamentations 3:65

Dabis eis scutum cordis,  laborem tuum. 


<a id="org58e090e"></a>

## Lamentations 3:66

Persequeris in furore, et conteres eos  sub cælis, Domine.  


<a id="org1674c23"></a>

# Lamentations 4


<a id="orgccc4225"></a>

## Lamentations 4:1

Quomodo obscuratum est aurum,  mutatus est color optimus !  dispersi sunt lapides sanctuarii  in capite omnium platearum !  


<a id="orgabaf25d"></a>

## Lamentations 4:2

Filii Sion inclyti,  et amicti auro primo :  quomodo reputati sunt in vasa testea,  opus manuum figuli !  


<a id="org7d41bad"></a>

## Lamentations 4:3

Sed et lamiæ nudaverunt mammam,  lactaverunt catulos suos :  filia populi mei crudelis  quasi struthio in deserto.  


<a id="org4f11151"></a>

## Lamentations 4:4

Adhæsit lingua lactentis  ad palatum ejus in siti ;  parvuli petierunt panem,  et non erat qui frangeret eis.  


<a id="org1f3be1a"></a>

## Lamentations 4:5

Qui vescebantur voluptuose,  interierunt in viis ;  qui nutriebantur in croceis,  amplexati sunt stercora.  


<a id="org3c5f005"></a>

## Lamentations 4:6

Et major effecta est iniquitas filiæ populi mei  peccato Sodomorum,  quæ subversa est in momento,  et non ceperunt in ea manus.  


<a id="org40e0af1"></a>

## Lamentations 4:7

Candidiores Nazaræi ejus nive,  nitidiores lacte,  rubicundiores ebore antiquo,  sapphiro pulchriores.  


<a id="org33f85b8"></a>

## Lamentations 4:8

Denigrata est super carbones facies eorum  et non sunt cogniti in plateis ;  adhæsit cutis eorum ossibus :  aruit, et facta est quasi lignum.  


<a id="org144dcad"></a>

## Lamentations 4:9

Melius fuit occisis gladio  quam interfectis fame,  quoniam isti extabuerunt consumpti  a sterilitate terræ.  


<a id="org76320d9"></a>

## Lamentations 4:10

Manus mulierum misericordium  coxerunt filios suos ;  facti sunt cibus earum  in contritione filiæ populi mei.  


<a id="orgd8a7b03"></a>

## Lamentations 4:11

Complevit Dominus furorem suum,  effudit iram indignationis suæ :  et succendit ignem in Sion,  et devoravit fundamenta ejus.  


<a id="org4e46373"></a>

## Lamentations 4:12

Non crediderunt reges terræ,  et universi habitatores orbis,  quoniam ingrederetur hostis et inimicus  per portas Jerusalem.  


<a id="org543122c"></a>

## Lamentations 4:13

Propter peccata prophetarum ejus,  et iniquitates sacerdotum ejus,  qui effuderunt in medio ejus  sanguinem justorum.  


<a id="org7cdccbe"></a>

## Lamentations 4:14

Erraverunt cæci in plateis,  polluti sunt in sanguine ;  cumque non possent,  tenuerunt lacinias suas.  


<a id="orgaea87e9"></a>

## Lamentations 4:15

Recedite polluti, clamaverunt eis ;  recedite, abite, nolite tangere :  jurgati quippe sunt, et commoti dixerunt inter gentes :  Non addet ultra ut habitet in eis.  


<a id="org866ddef"></a>

## Lamentations 4:16

Facies Domini divisit eos,  non addet ut respiciat eos ;  facies sacerdotum non erubuerunt,  neque senum miserti sunt.  


<a id="org7071c14"></a>

## Lamentations 4:17

Cum adhuc subsisteremus, defecerunt oculi nostri  ad auxilium nostrum vanum ;  cum respiceremus attenti ad gentem  quæ salvare non poterat.  


<a id="orgd6dfeaf"></a>

## Lamentations 4:18

Lubricaverunt vestigia nostra  in itinere platearum nostrarum ;  appropinquavit finis noster, completi sunt dies nostri,  quia venit finis noster.  


<a id="org7cf1cfe"></a>

## Lamentations 4:19

Velociores fuerunt persecutores nostri  aquilis cæli ;  super montes persecuti sunt nos,  in deserto insidiati sunt nobis.  


<a id="org056f431"></a>

## Lamentations 4:20

Spiritus oris nostri, christus Dominus,  captus est in peccatis nostris,  cui diximus : In umbra tua  vivemus in gentibus.  


<a id="org25606e3"></a>

## Lamentations 4:21

Gaude et lætare, filia Edom,  quæ habitas in terra Hus !  ad te quoque perveniet calix : inebriaberis,  atque nudaberis.  


<a id="orga21fe3b"></a>

## Lamentations 4:22

Completa est iniquitas tua, filia Sion :  non addet ultra ut transmigret te.  Visitavit iniquitatem tuam, filia Edom ;  discooperuit peccata tua.  


<a id="org92f2878"></a>

# Lamentations 5


<a id="org3c4a95a"></a>

## Lamentations 5:1

Recordare, Domine, quid acciderit nobis ;  intuere et respice opprobrium nostrum. 


<a id="orgf6a71fb"></a>

## Lamentations 5:2

Hæreditas nostra versa est ad alienos,  domus nostræ ad extraneos. 


<a id="org2224230"></a>

## Lamentations 5:3

Pupilli facti sumus absque patre,  matres nostræ quasi viduæ. 


<a id="orga6de7a3"></a>

## Lamentations 5:4

Aquam nostram pecunia bibimus ;  ligna nostra pretio comparavimus. 


<a id="orga8d007f"></a>

## Lamentations 5:5

Cervicibus nostris minabamur,  lassis non dabatur requies. 


<a id="orgb411e06"></a>

## Lamentations 5:6

Ægypto dedimus manum et Assyriis,  ut saturaremur pane. 


<a id="org7284644"></a>

## Lamentations 5:7

Patres nostri peccaverunt, et non sunt :  et nos iniquitates eorum portavimus. 


<a id="org794a01a"></a>

## Lamentations 5:8

Servi dominati sunt nostri :  non fuit qui redimeret de manu eorum. 


<a id="orgfe85f8f"></a>

## Lamentations 5:9

In animabus nostris afferebamus panem nobis,  a facie gladii in deserto. 


<a id="org95566ca"></a>

## Lamentations 5:10

Pellis nostra quasi clibanus exusta est,  a facie tempestatum famis. 


<a id="org157f3a9"></a>

## Lamentations 5:11

Mulieres in Sion humiliaverunt,  et virgines in civitatibus Juda. 


<a id="org3b53b79"></a>

## Lamentations 5:12

Principes manu suspensi sunt ;  facies senum non erubuerunt. 


<a id="org73f44a7"></a>

## Lamentations 5:13

Adolescentibus impudice abusi sunt,  et pueri in ligno corruerunt. 


<a id="org23f8b08"></a>

## Lamentations 5:14

Senes defecerunt de portis,  juvenes de choro psallentium. 


<a id="org935eb55"></a>

## Lamentations 5:15

Defecit gaudium cordis nostri ;  versus est in luctum chorus noster. 


<a id="orgbbb24e3"></a>

## Lamentations 5:16

Cecidit corona capitis nostri :  væ nobis, quia peccavimus ! 


<a id="org6a1e754"></a>

## Lamentations 5:17

Propterea mœstum factum est cor nostrum ;  ideo contenebrati sunt oculi nostri, 


<a id="orga457879"></a>

## Lamentations 5:18

propter montem Sion quia disperiit ;  vulpes ambulaverunt in eo. 


<a id="orgbd093c9"></a>

## Lamentations 5:19

Tu autem, Domine, in æternum permanebis,  solium tuum in generationem et generationem. 


<a id="orga88c6ad"></a>

## Lamentations 5:20

Quare in perpetuum oblivisceris nostri,  derelinques nos in longitudine dierum ? 


<a id="orgbdce4f8"></a>

## Lamentations 5:21

Converte nos, Domine, ad te, et convertemur ;  innova dies nostros, sicut a principio. 


<a id="org6b75588"></a>

## Lamentations 5:22

Sed projiciens repulisti nos :  iratus es contra nos vehementer.    

