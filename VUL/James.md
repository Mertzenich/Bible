
# Table of Contents

-   [James 1](#orgd7738ee)
    -   [James 1:1](#org6874683)
    -   [James 1:2](#org6eceba8)
    -   [James 1:3](#orgb66395a)
    -   [James 1:4](#orgae672c5)
    -   [James 1:5](#orgbd61714)
    -   [James 1:6](#org1c28344)
    -   [James 1:7](#orgcea6632)
    -   [James 1:8](#org0daf2d3)
    -   [James 1:9](#org990f4b0)
    -   [James 1:10](#orgdeb6cb4)
    -   [James 1:11](#org34cbb6a)
    -   [James 1:12](#org47c8ec2)
    -   [James 1:13](#orgf197f76)
    -   [James 1:14](#org2c5ec45)
    -   [James 1:15](#org2613cd9)
    -   [James 1:16](#org8662c34)
    -   [James 1:17](#orgcfe2e27)
    -   [James 1:18](#org5215e4f)
    -   [James 1:19](#org3586eb9)
    -   [James 1:20](#orgd4b1778)
    -   [James 1:21](#orgf78ea32)
    -   [James 1:22](#org299630f)
    -   [James 1:23](#org9c77e30)
    -   [James 1:24](#org316659b)
    -   [James 1:25](#orgc4650c3)
    -   [James 1:26](#org5439804)
    -   [James 1:27](#org7e73da7)
-   [James 2](#orgacd12fa)
    -   [James 2:1](#org1cb6b62)
    -   [James 2:2](#org4227be5)
    -   [James 2:3](#org4d9a070)
    -   [James 2:4](#org30aa29a)
    -   [James 2:5](#org631c895)
    -   [James 2:6](#org862fd64)
    -   [James 2:7](#org2ee14c2)
    -   [James 2:8](#org88cbc9f)
    -   [James 2:9](#org3365e49)
    -   [James 2:10](#orgcf72a33)
    -   [James 2:11](#org4b16851)
    -   [James 2:12](#org6c46a98)
    -   [James 2:13](#org23e82b6)
    -   [James 2:14](#orgcabce6a)
    -   [James 2:15](#org83d60df)
    -   [James 2:16](#org8d466aa)
    -   [James 2:17](#orgaca7a43)
    -   [James 2:18](#orgb6186f9)
    -   [James 2:19](#org832a501)
    -   [James 2:20](#orgfaf755d)
    -   [James 2:21](#orgd911058)
    -   [James 2:22](#org3fcf397)
    -   [James 2:23](#org9e168f4)
    -   [James 2:24](#org734a274)
    -   [James 2:25](#org7f6ea97)
    -   [James 2:26](#org6592a55)
-   [James 3](#org96b83c1)
    -   [James 3:1](#orgccd8af7)
    -   [James 3:2](#org806630a)
    -   [James 3:3](#org9573437)
    -   [James 3:4](#orgbed252f)
    -   [James 3:5](#org8561d01)
    -   [James 3:6](#orgc77251d)
    -   [James 3:7](#org82ab073)
    -   [James 3:8](#org59cd268)
    -   [James 3:9](#org7a57087)
    -   [James 3:10](#orgb56b2bd)
    -   [James 3:11](#org2cfabb9)
    -   [James 3:12](#orgb894311)
    -   [James 3:13](#orgbfd44ca)
    -   [James 3:14](#org97198d6)
    -   [James 3:15](#orgc75ae25)
    -   [James 3:16](#org1712309)
    -   [James 3:17](#org99d3fe0)
    -   [James 3:18](#org26d52bd)
-   [James 4](#orgebdb807)
    -   [James 4:1](#org0272cd1)
    -   [James 4:2](#org69d1667)
    -   [James 4:3](#org5df37d8)
    -   [James 4:4](#org391954e)
    -   [James 4:5](#orgbfde6c1)
    -   [James 4:6](#org8536190)
    -   [James 4:7](#orgf0fc5e7)
    -   [James 4:8](#org499e0c8)
    -   [James 4:9](#org57d3b70)
    -   [James 4:10](#orgf84a5ae)
    -   [James 4:11](#orga398673)
    -   [James 4:12](#org8b3ef8a)
    -   [James 4:13](#org9e2b2dc)
    -   [James 4:14](#org088a300)
    -   [James 4:15](#org2a6a3e4)
    -   [James 4:16](#orgc0f17b7)
    -   [James 4:17](#orgf09ad83)
-   [James 5](#orga5a6490)
    -   [James 5:1](#org940815a)
    -   [James 5:2](#org56e4437)
    -   [James 5:3](#orge50761c)
    -   [James 5:4](#orgdcf7cde)
    -   [James 5:5](#org10ab436)
    -   [James 5:6](#org2a5915b)
    -   [James 5:7](#orgcb6f9b9)
    -   [James 5:8](#org2800e5c)
    -   [James 5:9](#org905fe40)
    -   [James 5:10](#org9b59668)
    -   [James 5:11](#orga1a8fea)
    -   [James 5:12](#org926e836)
    -   [James 5:13](#org13bca19)
    -   [James 5:14](#org5a1a4cd)
    -   [James 5:15](#org7f523af)
    -   [James 5:16](#org9f860fa)
    -   [James 5:17](#org82b4b95)
    -   [James 5:18](#org8df0c55)
    -   [James 5:19](#org8cfb886)
    -   [James 5:20](#orgfb9aaba)



<a id="orgd7738ee"></a>

# James 1


<a id="org6874683"></a>

## James 1:1

Jacobus, Dei et Domini nostri Jesu Christi servus, duodecim tribubus, quæ sunt in dispersione, salutem.  


<a id="org6eceba8"></a>

## James 1:2

Omne gaudium existimate fratres mei, cum in tentationes varias incideritis :


<a id="orgb66395a"></a>

## James 1:3

scientes quod probatio fidei vestræ patientiam operatur.


<a id="orgae672c5"></a>

## James 1:4

Patientia autem opus perfectum habet : ut sitis perfecti et integri in nullo deficientes.


<a id="orgbd61714"></a>

## James 1:5

Si quis autem vestrum indiget sapientia, postulet a Deo, qui dat omnibus affluenter, et non improperat : et dabitur ei.


<a id="org1c28344"></a>

## James 1:6

Postulet autem in fide nihil hæsitans : qui enim hæsitat, similis est fluctui maris, qui a vento movetur et circumfertur :


<a id="orgcea6632"></a>

## James 1:7

non ergo æstimet homo ille quod accipiat aliquid a Domino.


<a id="org0daf2d3"></a>

## James 1:8

Vir duplex animo inconstans est in omnibus viis suis.


<a id="org990f4b0"></a>

## James 1:9

Glorietur autem frater humilis in exaltatione sua :


<a id="orgdeb6cb4"></a>

## James 1:10

dives autem in humilitate sua, quoniam sicut flos fœni transibit ;


<a id="org34cbb6a"></a>

## James 1:11

exortus est enim sol cum ardore, et arefecit fœnum, et flos ejus decidit, et decor vultus ejus deperiit : ita et dives in itineribus suis marcescet.


<a id="org47c8ec2"></a>

## James 1:12

Beatus vir qui suffert tentationem : quoniam cum probatus fuerit, accipiet coronam vitæ, quam repromisit Deus diligentibus se.


<a id="orgf197f76"></a>

## James 1:13

Nemo cum tentatur, dicat quoniam a Deo tentatur : Deus enim intentator malorum est : ipse autem neminem tentat.


<a id="org2c5ec45"></a>

## James 1:14

Unusquisque vero tentatur a concupiscentia sua abstractus, et illectus.


<a id="org2613cd9"></a>

## James 1:15

Deinde concupiscentia cum conceperit, parit peccatum : peccatum vero cum consummatum fuerit, generat mortem.


<a id="org8662c34"></a>

## James 1:16

Nolite itaque errare, fratres mei dilectissimi.


<a id="orgcfe2e27"></a>

## James 1:17

Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio.


<a id="org5215e4f"></a>

## James 1:18

Voluntarie enim genuit nos verbo veritatis, ut simus initium aliquod creaturæ ejus.  


<a id="org3586eb9"></a>

## James 1:19

Scitis, fratres mei dilectissimi. Sit autem omnis homo velox ad audiendum : tardus autem ad loquendum, et tardus ad iram.


<a id="orgd4b1778"></a>

## James 1:20

Ira enim viri justitiam Dei non operatur.


<a id="orgf78ea32"></a>

## James 1:21

Propter quod abjicientes omnem immunditiam, et abundantiam malitiæ, in mansuetudine suscipite insitum verbum, quod potest salvare animas vestras.


<a id="org299630f"></a>

## James 1:22

Estote autem factores verbi, et non auditores tantum : fallentes vosmetipsos.


<a id="org9c77e30"></a>

## James 1:23

Quia si quis auditor est verbi, et non factor, hic comparabitur viro consideranti vultum nativitatis suæ in speculo :


<a id="org316659b"></a>

## James 1:24

consideravit enim se, et abiit, et statim oblitus est qualis fuerit.


<a id="orgc4650c3"></a>

## James 1:25

Qui autem perspexerit in legem perfectam libertatis, et permanserit in ea, non auditor obliviosus factus, sed factor operis : hic beatus in facto suo erit.


<a id="org5439804"></a>

## James 1:26

Si quis autem putat se religiosum esse, non refrenans linguam suam, sed seducens cor suum, hujus vana est religio.


<a id="org7e73da7"></a>

## James 1:27

Religio munda et immaculata apud Deum et Patrem, hæc est : visitare pupillos et viduas in tribulatione eorum, et immaculatum se custodire ab hoc sæculo.   


<a id="orgacd12fa"></a>

# James 2


<a id="org1cb6b62"></a>

## James 2:1

Fratres mei, nolite in personarum acceptione habere fidem Domini nostri Jesu Christi gloriæ.


<a id="org4227be5"></a>

## James 2:2

Etenim si introierit in conventum vestrum vir aureum annulum habens in veste candida, introierit autem et pauper in sordido habitu,


<a id="org4d9a070"></a>

## James 2:3

et intendatis in eum qui indutus est veste præclara, et dixeritis ei : Tu sede hic bene : pauperi autem dicatis : Tu sta illic ; aut sede sub scabello pedum meorum :


<a id="org30aa29a"></a>

## James 2:4

nonne judicatis apud vosmetipsos, et facti estis judices cogitationum iniquarum ?


<a id="org631c895"></a>

## James 2:5

Audite, fratres mei dilectissimi : nonne Deus elegit pauperes in hoc mundo, divites in fide, et hæredes regni, quod repromisit Deus diligentibus se ?


<a id="org862fd64"></a>

## James 2:6

vos autem exhonorastis pauperem. Nonne divites per potentiam opprimunt vos, et ipsi trahunt vos ad judicia ?


<a id="org2ee14c2"></a>

## James 2:7

nonne ipsi blasphemant bonum nomen, quod invocatum est super vos ?


<a id="org88cbc9f"></a>

## James 2:8

Si tamen legem perficitis regalem secundum Scripturas : Diliges proximum tuum sicut teipsum : bene facitis :


<a id="org3365e49"></a>

## James 2:9

si autem personas accipitis, peccatum operamini, redarguti a lege quasi transgressores.


<a id="orgcf72a33"></a>

## James 2:10

Quicumque autem totam legem servaverit, offendat autem in uno, factus est omnium reus.


<a id="org4b16851"></a>

## James 2:11

Qui enim dixit : Non mœchaberis, dixit et : Non occides. Quod si non mœchaberis, occides autem, factus es transgressor legis.


<a id="org6c46a98"></a>

## James 2:12

Sic loquimini, et sic facite sicut per legem libertatis incipientes judicari.


<a id="org23e82b6"></a>

## James 2:13

Judicium enim sine misericordia illi qui non fecit misericordiam : superexaltat autem misericordia judicium.  


<a id="orgcabce6a"></a>

## James 2:14

Quid proderit, fratres mei, si fidem quis dicat se habere, opera autem non habeat ? numquid poterit fides salvare eum ?


<a id="org83d60df"></a>

## James 2:15

Si autem frater et soror nudi sint, et indigeant victu quotidiano,


<a id="org8d466aa"></a>

## James 2:16

dicat autem aliquis ex vobis illis : Ite in pace, calefacimini et saturamini : non dederitis autem eis quæ necessaria sunt corpori, quid proderit ?


<a id="orgaca7a43"></a>

## James 2:17

Sic et fides, si non habeat opera, mortua est in semetipsa.


<a id="orgb6186f9"></a>

## James 2:18

Sed dicet quis : Tu fidem habes, et ego opera habeo : ostende mihi fidem tuam sine operibus : et ego ostendam tibi ex operibus fidem meam.


<a id="org832a501"></a>

## James 2:19

Tu credis quoniam unus est Deus : bene facis : et dæmones credunt, et contremiscunt.


<a id="orgfaf755d"></a>

## James 2:20

Vis autem scire, o homo inanis, quoniam fides sine operibus mortua est ?


<a id="orgd911058"></a>

## James 2:21

Abraham pater noster nonne ex operibus justificatus est, offerens Isaac filium suum super altare ?


<a id="org3fcf397"></a>

## James 2:22

Vides quoniam fides cooperabatur operibus illius : et ex operibus fides consummata est ?


<a id="org9e168f4"></a>

## James 2:23

Et suppleta est Scriptura, dicens : Credidit Abraham Deo, et reputatum est illi ad justitiam, et amicus Dei appellatus est.


<a id="org734a274"></a>

## James 2:24

Videtis quoniam ex operibus justificatur homo, et non ex fide tantum ?


<a id="org7f6ea97"></a>

## James 2:25

Similiter et Rahab meretrix, nonne ex operibus justificata est, suscipiens nuntios, et alia via ejiciens ?


<a id="org6592a55"></a>

## James 2:26

Sicut enim corpus sine spiritu mortuum est, ita et fides sine operibus mortua est.   


<a id="org96b83c1"></a>

# James 3


<a id="orgccd8af7"></a>

## James 3:1

Nolite plures magistri fieri fratres mei, scientes quoniam majus judicium sumitis.


<a id="org806630a"></a>

## James 3:2

In multis enim offendimus omnes. Si quis in verbo non offendit, hic perfectus est vir : potest etiam freno circumducere totum corpus.


<a id="org9573437"></a>

## James 3:3

Si autem equis frena in ora mittimus ad consentiendum nobis, et omne corpus illorum circumferimus.


<a id="orgbed252f"></a>

## James 3:4

Ecce et naves, cum magnæ sint, et a ventis validis minentur, circumferuntur a modico gubernaculo ubi impetus dirigentis voluerit.


<a id="org8561d01"></a>

## James 3:5

Ita et lingua modicum quidem membrum est, et magna exaltat. Ecce quantus ignis quam magnam silvam incendit !


<a id="orgc77251d"></a>

## James 3:6

Et lingua ignis est, universitas iniquitatis. Lingua constituitur in membris nostris, quæ maculat totum corpus, et inflammat rotam nativitatis nostræ inflammata a gehenna.


<a id="org82ab073"></a>

## James 3:7

Omnis enim natura bestiarum, et volucrum, et serpentium, et ceterorum domantur, et domita sunt a natura humana :


<a id="org59cd268"></a>

## James 3:8

linguam autem nullus hominum domare potest : inquietum malum, plena veneno mortifero.


<a id="org7a57087"></a>

## James 3:9

In ipsa benedicimus Deum et Patrem : et in ipsa maledicimus homines, qui ad similitudinem Dei facti sunt.


<a id="orgb56b2bd"></a>

## James 3:10

Ex ipso ore procedit benedictio et maledictio. Non oportet, fratres mei, hæc ita fieri.


<a id="org2cfabb9"></a>

## James 3:11

Numquid fons de eodem foramine emanat dulcem et amaram aquam ?


<a id="orgb894311"></a>

## James 3:12

Numquid potest, fratres mei, ficus uvas facere, aut vitis ficus ? Sic neque salsa dulcem potest facere aquam.  


<a id="orgbfd44ca"></a>

## James 3:13

Quis sapiens et disciplinatus inter vos ? Ostendat ex bona conversatione operationem suam in mansuetudine sapientiæ.


<a id="org97198d6"></a>

## James 3:14

Quod si zelum amarum habetis, et contentiones sint in cordibus vestris : nolite gloriari, et mendaces esse adversus veritatem :


<a id="orgc75ae25"></a>

## James 3:15

non est enim ista sapientia desursum descendens : sed terrena, animalis, diabolica.


<a id="org1712309"></a>

## James 3:16

Ubi enim zelus et contentio, ibi inconstantia et omne opus pravum.


<a id="org99d3fe0"></a>

## James 3:17

Quæ autem desursum est sapientia, primum quidem pudica est, deinde pacifica, modesta, suadibilis, bonis consentiens, plena misericordia et fructibus bonis, non judicans, sine simulatione.


<a id="org26d52bd"></a>

## James 3:18

Fructus autem justitiæ, in pace seminatur, facientibus pacem.   


<a id="orgebdb807"></a>

# James 4


<a id="org0272cd1"></a>

## James 4:1

Unde bella et lites in vobis ? nonne hinc : ex concupiscentiis vestris, quæ militant in membris vestris ?


<a id="org69d1667"></a>

## James 4:2

concupiscitis, et non habetis : occiditis, et zelatis : et non potestis adipisci : litigatis, et belligeratis, et non habetis, propter quod non postulatis.


<a id="org5df37d8"></a>

## James 4:3

Petitis, et non accipitis : eo quod male petatis : ut in concupiscentiis vestris insumatis.


<a id="org391954e"></a>

## James 4:4

Adulteri, nescitis quia amicitia hujus mundi inimica est Dei ? quicumque ergo voluerit amicus esse sæculi hujus, inimicus Dei constituitur.


<a id="orgbfde6c1"></a>

## James 4:5

An putatis quia inaniter Scriptura dicat : Ad invidiam concupiscit spiritus qui habitat in vobis ?


<a id="org8536190"></a>

## James 4:6

majorem autem dat gratiam. Propter quod dicit : Deus superbis resistit, humilibus autem dat gratiam.


<a id="orgf0fc5e7"></a>

## James 4:7

Subditi ergo estote Deo, resistite autem diabolo, et fugiet a vobis.


<a id="org499e0c8"></a>

## James 4:8

Appropinquate Deo, et appropinquabit vobis. Emundate manus, peccatores : et purificate corda, duplices animo.


<a id="org57d3b70"></a>

## James 4:9

Miseri estote, et lugete, et plorate : risus vester in luctum convertatur, et gaudium in mœrorem.


<a id="orgf84a5ae"></a>

## James 4:10

Humiliamini in conspectu Domini, et exaltabit vos.


<a id="orga398673"></a>

## James 4:11

Nolite detrahere alterutrum fratres. Qui detrahit fratri, aut qui judicat fratrem suum, detrahit legi, et judicat legem. Si autem judicas legem, non es factor legis, sed judex.


<a id="org8b3ef8a"></a>

## James 4:12

Unus est legislator et judex, qui potest perdere et liberare.  


<a id="org9e2b2dc"></a>

## James 4:13

Tu autem quis es, qui judicas proximum ? Ecce nunc qui dicitis : Hodie, aut crastino ibimus in illam civitatem, et faciemus ibi quidem annum, et mercabimur, et lucrum faciemus :


<a id="org088a300"></a>

## James 4:14

qui ignoratis quid erit in crastino.


<a id="org2a6a3e4"></a>

## James 4:15

Quæ est enim vita vestra ? vapor est ad modicum parens, et deinceps exterminabitur ; pro eo ut dicatis : Si Dominus voluerit. Et : Si vixerimus, faciemus hoc, aut illud.


<a id="orgc0f17b7"></a>

## James 4:16

Nunc autem exsultatis in superbiis vestris. Omnis exsultatio talis, maligna est.


<a id="orgf09ad83"></a>

## James 4:17

Scienti igitur bonum facere, et non facienti, peccatum est illi.   


<a id="orga5a6490"></a>

# James 5


<a id="org940815a"></a>

## James 5:1

Agite nunc divites, plorate ululantes in miseriis vestris, quæ advenient vobis.


<a id="org56e4437"></a>

## James 5:2

Divitiæ vestræ putrefactæ sunt, et vestimenta vestra a tineis comesta sunt.


<a id="orge50761c"></a>

## James 5:3

Aurum et argentum vestrum æruginavit : et ærugo eorum in testimonium vobis erit, et manducabit carnes vestras sicut ignis. Thesaurizastis vobis iram in novissimis diebus.


<a id="orgdcf7cde"></a>

## James 5:4

Ecce merces operariorum, qui messuerunt regiones vestras, quæ fraudata est a vobis, clamat : et clamor eorum in aures Domini sabbaoth introivit.


<a id="org10ab436"></a>

## James 5:5

Epulati estis super terram, et in luxuriis enutristis corda vestra in die occisionis.


<a id="org2a5915b"></a>

## James 5:6

Addixistis, et occidistis justum, et non restitit vobis.  


<a id="orgcb6f9b9"></a>

## James 5:7

Patientes igitur estote, fratres, usque ad adventum Domini. Ecce agricola exspectat pretiosum fructum terræ, patienter ferens donec accipiat temporaneum et serotinum.


<a id="org2800e5c"></a>

## James 5:8

Patientes igitur estote et vos, et confirmate corda vestra : quoniam adventus Domini appropinquavit.


<a id="org905fe40"></a>

## James 5:9

Nolite ingemiscere, fratres, in alterutrum, ut non judicemini. Ecce judex ante januam assistit.


<a id="org9b59668"></a>

## James 5:10

Exemplum accipite, fratres, exitus mali, laboris, et patientiæ, prophetas qui locuti sunt in nomine Domini.


<a id="orga1a8fea"></a>

## James 5:11

Ecce beatificamus eos qui sustinuerunt. Sufferentiam Job audistis, et finem Domini vidistis, quoniam misericors Dominus est, et miserator.  


<a id="org926e836"></a>

## James 5:12

Ante omnia autem, fratres mei, nolite jurare, neque per cælum, neque per terram, neque aliud quodcumque juramentum. Sit autem sermo vester : Est, est : Non, non : ut non sub judicio decidatis.  


<a id="org13bca19"></a>

## James 5:13

Tristatur aliquis vestrum ? oret. Æquo animo est ? psallat.


<a id="org5a1a4cd"></a>

## James 5:14

Infirmatur quis in vobis ? inducat presbyteros ecclesiæ, et orent super eum, ungentes eum oleo in nomine Domini :


<a id="org7f523af"></a>

## James 5:15

et oratio fidei salvabit infirmum, et alleviabit eum Dominus : et si in peccatis sit, remittentur ei.


<a id="org9f860fa"></a>

## James 5:16

Confitemini ergo alterutrum peccata vestra, et orate pro invicem ut salvemini : multum enim valet deprecatio justi assidua.


<a id="org82b4b95"></a>

## James 5:17

Elias homo erat similis nobis passibilis : et oratione oravit ut non plueret super terram, et non pluit annos tres, et menses sex.


<a id="org8df0c55"></a>

## James 5:18

Et rursum oravit : et cælum dedit pluviam, et terra dedit fructum suum.  


<a id="org8cfb886"></a>

## James 5:19

Fratres mei, si quis ex vobis erraverit a veritate, et converterit quis eum :


<a id="orgfb9aaba"></a>

## James 5:20

scire debet quoniam qui converti fecerit peccatorem ab errore viæ suæ, salvabit animam ejus a morte, et operiet multitudinem peccatorum.    

