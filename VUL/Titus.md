
# Table of Contents

-   [Titus 1](#org0f2ad7e)
    -   [Titus 1:1](#org3bac17c)
    -   [Titus 1:2](#orgc5899f9)
    -   [Titus 1:3](#orgca67ade)
    -   [Titus 1:4](#orgeb1e33e)
    -   [Titus 1:5](#orgc73e208)
    -   [Titus 1:6](#orge8659f5)
    -   [Titus 1:7](#orgc8a337b)
    -   [Titus 1:8](#org4857eb8)
    -   [Titus 1:9](#org1e212ea)
    -   [Titus 1:10](#orgde9976e)
    -   [Titus 1:11](#org21e72ce)
    -   [Titus 1:12](#orgf90f04a)
    -   [Titus 1:13](#orga4bf203)
    -   [Titus 1:14](#org45f46a6)
    -   [Titus 1:15](#org7a8f31a)
    -   [Titus 1:16](#org039d7d2)
-   [Titus 2](#orgc3dd183)
    -   [Titus 2:1](#org71ccc76)
    -   [Titus 2:2](#orgf05113d)
    -   [Titus 2:3](#org2c43ac7)
    -   [Titus 2:4](#orgd403b4d)
    -   [Titus 2:5](#orgad5bded)
    -   [Titus 2:6](#org87ec02a)
    -   [Titus 2:7](#org3ef75a0)
    -   [Titus 2:8](#org7c6ff3f)
    -   [Titus 2:9](#orgc885f2c)
    -   [Titus 2:10](#org5de6049)
    -   [Titus 2:11](#org1f791d4)
    -   [Titus 2:12](#org10161fd)
    -   [Titus 2:13](#org084a789)
    -   [Titus 2:14](#org3961260)
    -   [Titus 2:15](#org3df430b)
-   [Titus 3](#org811972b)
    -   [Titus 3:1](#org5730181)
    -   [Titus 3:2](#orgd34559e)
    -   [Titus 3:3](#org2155797)
    -   [Titus 3:4](#orgc1a9ef9)
    -   [Titus 3:5](#orga7ef6ff)
    -   [Titus 3:6](#orgc3758c3)
    -   [Titus 3:7](#orgda417a5)
    -   [Titus 3:8](#orge876548)
    -   [Titus 3:9](#org29427b8)
    -   [Titus 3:10](#org3244d9f)
    -   [Titus 3:11](#org1401154)
    -   [Titus 3:12](#org184ca9e)
    -   [Titus 3:13](#org1865df5)
    -   [Titus 3:14](#org7e1f495)
    -   [Titus 3:15](#org63a08e0)



<a id="org0f2ad7e"></a>

# Titus 1


<a id="org3bac17c"></a>

## Titus 1:1

Paulus servus Dei, Apostolus autem Jesu Christi secundum fidem electorum Dei, et agnitionem veritatis, quæ secundum pietatem est


<a id="orgc5899f9"></a>

## Titus 1:2

in spem vitæ æternæ, quam promisit qui non mentitur, Deus, ante tempora sæcularia :


<a id="orgca67ade"></a>

## Titus 1:3

manifestavit autem temporibus suis verbum suum in prædicatione, quæ credita est mihi secundum præceptum Salvatoris nostri Dei :


<a id="orgeb1e33e"></a>

## Titus 1:4

Tito dilecto filio secundum communem fidem, gratia, et pax a Deo Patre, et Christo Jesu Salvatore nostro.  


<a id="orgc73e208"></a>

## Titus 1:5

Hujus rei gratia reliqui te Cretæ, ut ea quæ desunt, corrigas, et constituas per civitates presbyteros, sicut et ego disposui tibi,


<a id="orge8659f5"></a>

## Titus 1:6

si quis sine crimine est, unius uxoris vir, filios habens fideles, non in accusatione luxuriæ, aut non subditos.


<a id="orgc8a337b"></a>

## Titus 1:7

Oportet enim episcopum sine crimine esse, sicut Dei dispensatorem : non superbum, non iracundum, non vinolentum, non percussorem, non turpis lucri cupidum :


<a id="org4857eb8"></a>

## Titus 1:8

sed hospitalem, benignum, sobrium, justum, sanctum, continentem,


<a id="org1e212ea"></a>

## Titus 1:9

amplectentem eum, qui secundum doctrinam est, fidelem sermonem : ut potens sit exhortari in doctrina sana, et eos qui contradicunt, arguere.  


<a id="orgde9976e"></a>

## Titus 1:10

Sunt enim multi etiam inobedientes, vaniloqui, et seductores : maxime qui de circumcisione sunt :


<a id="org21e72ce"></a>

## Titus 1:11

quos oportet redargui : qui universas domos subvertunt, docentes quæ non oportet, turpis lucri gratia.


<a id="orgf90f04a"></a>

## Titus 1:12

Dixit quidam ex illis, proprius ipsorum propheta : Cretenses semper mendaces, malæ bestiæ, ventres pigri.


<a id="orga4bf203"></a>

## Titus 1:13

Testimonium hoc verum est. Quam ob causam increpa illos dure, ut sani sint in fide,


<a id="org45f46a6"></a>

## Titus 1:14

non intendentes judaicis fabulis, et mandatis hominum, aversantium se a veritate.


<a id="org7a8f31a"></a>

## Titus 1:15

Omnia munda mundis : coinquinatis autem et infidelibus, nihil est mundum, sed inquinatæ sunt eorum et mens et conscientia.


<a id="org039d7d2"></a>

## Titus 1:16

Confitentur se nosse Deum, factis autem negant : cum sint abominati, et incredibiles, et ad omne opus bonum reprobi.   


<a id="orgc3dd183"></a>

# Titus 2


<a id="org71ccc76"></a>

## Titus 2:1

Tu autem loquere quæ decent sanam doctrinam :


<a id="orgf05113d"></a>

## Titus 2:2

senes ut sobrii sint, pudici, prudentes, sani in fide, in dilectione, in patientia :


<a id="org2c43ac7"></a>

## Titus 2:3

anus similiter in habitu sancto, non criminatrices, non multo vino servientes, bene docentes :


<a id="orgd403b4d"></a>

## Titus 2:4

ut prudentiam doceant adolescentulas, ut viros suos ament, filios suos diligant,


<a id="orgad5bded"></a>

## Titus 2:5

prudentes, castas, sobrias, domus curam habentes, benignas, subditas viris suis, ut non blasphemetur verbum Dei.


<a id="org87ec02a"></a>

## Titus 2:6

Juvenes similiter hortare ut sobrii sint.


<a id="org3ef75a0"></a>

## Titus 2:7

In omnibus teipsum præbe exemplum bonorum operum, in doctrina, in integritate, in gravitate,


<a id="org7c6ff3f"></a>

## Titus 2:8

verbum sanum, irreprehensibile : ut is qui ex adverso est, vereatur, nihil habens malum dicere de nobis.


<a id="orgc885f2c"></a>

## Titus 2:9

Servos dominis suis subditos esse, in omnibus placentes, non contradicentes,


<a id="org5de6049"></a>

## Titus 2:10

non fraudantes, sed in omnibus fidem bonam ostendentes : ut doctrinam Salvatoris nostri Dei ornent in omnibus.


<a id="org1f791d4"></a>

## Titus 2:11

Apparuit enim gratia Dei Salvatoris nostri omnibus hominibus,


<a id="org10161fd"></a>

## Titus 2:12

erudiens nos, ut abnegantes impietatem, et sæcularia desideria, sobrie, et juste, et pie vivamus in hoc sæculo,


<a id="org084a789"></a>

## Titus 2:13

exspectantes beatam spem, et adventum gloriæ magni Dei, et Salvatoris nostri Jesu Christi :


<a id="org3961260"></a>

## Titus 2:14

qui dedit semetipsum pro nobis, ut nos redimeret ab omni iniquitate, et mundaret sibi populum acceptabilem, sectatorem bonorum operum.


<a id="org3df430b"></a>

## Titus 2:15

Hæc loquere, et exhortare, et argue cum omni imperio. Nemo te contemnat.   


<a id="org811972b"></a>

# Titus 3


<a id="org5730181"></a>

## Titus 3:1

Admone illos principibus, et potestatibus subditos esse, dicto obedire, ad omne opus bonum paratos esse :


<a id="orgd34559e"></a>

## Titus 3:2

neminem blasphemare, non litigiosos esse, sed modestos, omnem ostendentes mansuetudinem ad omnes homines.


<a id="org2155797"></a>

## Titus 3:3

Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem.


<a id="orgc1a9ef9"></a>

## Titus 3:4

Cum autem benignitas et humanitas apparuit Salvatoris nostri Dei,


<a id="orga7ef6ff"></a>

## Titus 3:5

non ex operibus justitiæ, quæ fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,


<a id="orgc3758c3"></a>

## Titus 3:6

quem effudit in nos abunde per Jesum Christum Salvatorem nostrum :


<a id="orgda417a5"></a>

## Titus 3:7

ut justificati gratia ipsius, hæredes simus secundum spem vitæ æternæ.


<a id="orge876548"></a>

## Titus 3:8

Fidelis sermo est : et de his volo te confirmare : ut curent bonis operibus præesse qui credunt Deo. Hæc sunt bona, et utilia hominibus.


<a id="org29427b8"></a>

## Titus 3:9

Stultas autem quæstiones, et genealogias, et contentiones, et pugnas legis devita : sunt enim inutiles, et vanæ.


<a id="org3244d9f"></a>

## Titus 3:10

Hæreticum hominem post unam et secundam correptionem devita :


<a id="org1401154"></a>

## Titus 3:11

sciens quia subversus est, qui ejusmodi est, et delinquit, cum sit proprio judicio condemnatus.  


<a id="org184ca9e"></a>

## Titus 3:12

Cum misero ad te Artemam, aut Tychicum, festina ad me venire Nicopolim : ibi enim statui hiemare.


<a id="org1865df5"></a>

## Titus 3:13

Zenam legisperitum et Apollo sollicite præmitte, ut nihil illis desit.


<a id="org7e1f495"></a>

## Titus 3:14

Discant autem et nostri bonis operibus præesse ad usus necessarios : ut non sint infructuosi.


<a id="org63a08e0"></a>

## Titus 3:15

Salutant te qui mecum sunt omnes : saluta eos qui nos amant in fide. Gratia Dei cum omnibus vobis. Amen.    

