
# Table of Contents

-   [I Peter 1](#org00f19ad)
    -   [I Peter 1:1](#orgb7f1127)
    -   [I Peter 1:2](#orgc2cf443)
    -   [I Peter 1:3](#org302b8c9)
    -   [I Peter 1:4](#org851d87f)
    -   [I Peter 1:5](#org6d673ea)
    -   [I Peter 1:6](#org824b625)
    -   [I Peter 1:7](#org1e91f8f)
    -   [I Peter 1:8](#org89bbc5f)
    -   [I Peter 1:9](#org30e2552)
    -   [I Peter 1:10](#orgac2d9f1)
    -   [I Peter 1:11](#org0a377bf)
    -   [I Peter 1:12](#org4d6134f)
    -   [I Peter 1:13](#orga482511)
    -   [I Peter 1:14](#org007bf7e)
    -   [I Peter 1:15](#org5398b26)
    -   [I Peter 1:16](#org439d6ef)
    -   [I Peter 1:17](#orgccfd2df)
    -   [I Peter 1:18](#org0aa665d)
    -   [I Peter 1:19](#org1534b15)
    -   [I Peter 1:20](#org2a59630)
    -   [I Peter 1:21](#orgc37d4bc)
    -   [I Peter 1:22](#org6fb9bb4)
    -   [I Peter 1:23](#org004f28a)
    -   [I Peter 1:24](#org5c4ac1f)
    -   [I Peter 1:25](#org0f00130)
-   [I Peter 2](#org21c92be)
    -   [I Peter 2:1](#org5121a70)
    -   [I Peter 2:2](#orga357d3d)
    -   [I Peter 2:3](#orgc4d5334)
    -   [I Peter 2:4](#org7bcea75)
    -   [I Peter 2:5](#orge02ccdb)
    -   [I Peter 2:6](#org0315b92)
    -   [I Peter 2:7](#orgbfc570e)
    -   [I Peter 2:8](#org49f4814)
    -   [I Peter 2:9](#org95a6a55)
    -   [I Peter 2:10](#org04cb5a9)
    -   [I Peter 2:11](#org870ee4e)
    -   [I Peter 2:12](#org29f5b18)
    -   [I Peter 2:13](#org4f2339f)
    -   [I Peter 2:14](#orgd41e594)
    -   [I Peter 2:15](#org3c0dfad)
    -   [I Peter 2:16](#org5b51f3e)
    -   [I Peter 2:17](#orgf06c5f9)
    -   [I Peter 2:18](#org374b03c)
    -   [I Peter 2:19](#orgb3625bd)
    -   [I Peter 2:20](#org79aa0b0)
    -   [I Peter 2:21](#org2ab7f61)
    -   [I Peter 2:22](#org73916c7)
    -   [I Peter 2:23](#org4325aa8)
    -   [I Peter 2:24](#org3f0c6a8)
    -   [I Peter 2:25](#orgab9107b)
-   [I Peter 3](#orgc7f7b00)
    -   [I Peter 3:1](#org386352d)
    -   [I Peter 3:2](#org9757e6b)
    -   [I Peter 3:3](#org1e54098)
    -   [I Peter 3:4](#orgc92f33d)
    -   [I Peter 3:5](#org69c03e4)
    -   [I Peter 3:6](#orgbd64466)
    -   [I Peter 3:7](#orgdcdb7fe)
    -   [I Peter 3:8](#org8dd6b0b)
    -   [I Peter 3:9](#org4833a7b)
    -   [I Peter 3:10](#orgba19d54)
    -   [I Peter 3:11](#org7d9715b)
    -   [I Peter 3:12](#orge28ead2)
    -   [I Peter 3:13](#org1fe0844)
    -   [I Peter 3:14](#org084a458)
    -   [I Peter 3:15](#org5bd9728)
    -   [I Peter 3:16](#orgbec36e5)
    -   [I Peter 3:17](#org7f2b87f)
    -   [I Peter 3:18](#orgb024067)
    -   [I Peter 3:19](#org339abe7)
    -   [I Peter 3:20](#org8374179)
    -   [I Peter 3:21](#org88b279d)
    -   [I Peter 3:22](#org1f421d5)
-   [I Peter 4](#org47ed065)
    -   [I Peter 4:1](#orgb701d45)
    -   [I Peter 4:2](#org7c3320a)
    -   [I Peter 4:3](#org4d272f3)
    -   [I Peter 4:4](#org36c259e)
    -   [I Peter 4:5](#orgc2d0a28)
    -   [I Peter 4:6](#org0d56404)
    -   [I Peter 4:7](#orgda925c3)
    -   [I Peter 4:8](#org700444b)
    -   [I Peter 4:9](#orge2a1528)
    -   [I Peter 4:10](#orgf16d463)
    -   [I Peter 4:11](#org040b40b)
    -   [I Peter 4:12](#org1f04344)
    -   [I Peter 4:13](#orgeff1981)
    -   [I Peter 4:14](#orgd25767f)
    -   [I Peter 4:15](#orgccafc01)
    -   [I Peter 4:16](#org5c60220)
    -   [I Peter 4:17](#orga4e2a50)
    -   [I Peter 4:18](#org447194c)
    -   [I Peter 4:19](#org127ed01)
-   [I Peter 5](#org4d84267)
    -   [I Peter 5:1](#org35fdceb)
    -   [I Peter 5:2](#org956ad08)
    -   [I Peter 5:3](#orgb95a53c)
    -   [I Peter 5:4](#org3eb8803)
    -   [I Peter 5:5](#org9e497f4)
    -   [I Peter 5:6](#org6458580)
    -   [I Peter 5:7](#orgd9f8e22)
    -   [I Peter 5:8](#org13eee76)
    -   [I Peter 5:9](#orgf651a94)
    -   [I Peter 5:10](#org112cff0)
    -   [I Peter 5:11](#org58b768c)
    -   [I Peter 5:12](#orgf3e3fc9)
    -   [I Peter 5:13](#orgcc553bd)
    -   [I Peter 5:14](#org6993cd4)



<a id="org00f19ad"></a>

# I Peter 1


<a id="orgb7f1127"></a>

## I Peter 1:1

Petrus Apostolus Jesu Christi, electis advenis dispersionis Ponti, Galatiæ, Cappadociæ, Asiæ, et Bithyniæ,


<a id="orgc2cf443"></a>

## I Peter 1:2

secundum præscientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur.  


<a id="org302b8c9"></a>

## I Peter 1:3

Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis,


<a id="org851d87f"></a>

## I Peter 1:4

in hæreditatem incorruptibilem, et incontaminatam, et immarcescibilem, conservatam in cælis in vobis,


<a id="org6d673ea"></a>

## I Peter 1:5

qui in virtute Dei custodimini per fidem in salutem, paratam revelari in tempore novissimo.


<a id="org824b625"></a>

## I Peter 1:6

In quo exsultabis, modicum nunc si oportet contristari in variis tentationibus :


<a id="org1e91f8f"></a>

## I Peter 1:7

ut probatio vestræ fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi :


<a id="org89bbc5f"></a>

## I Peter 1:8

quem cum non videritis, diligitis : in quem nunc quoque non videntes creditis : credentes autem exsultabitis lætitia inenarrabili, et glorificata :


<a id="org30e2552"></a>

## I Peter 1:9

reportantes finem fidei vestræ, salutem animarum.


<a id="orgac2d9f1"></a>

## I Peter 1:10

De qua salute exquisierunt, atque scrutati sunt prophetæ, qui de futura in vobis gratia prophetaverunt :


<a id="org0a377bf"></a>

## I Peter 1:11

scrutantes in quod vel quale tempus significaret in eis Spiritus Christi : prænuntians eas quæ in Christo sunt passiones, et posteriores glorias :


<a id="org4d6134f"></a>

## I Peter 1:12

quibus revelatum est quia non sibimetipsis, vobis autem ministrabant ea quæ nunc nuntiata sunt vobis per eos qui evangelizaverunt vobis, Spiritu Sancto misso de cælo, in quem desiderant angeli prospicere.  


<a id="orga482511"></a>

## I Peter 1:13

Propter quod succincti lumbos mentis vestræ, sobrii, perfecte sperate in eam, quæ offertur vobis, gratiam, in revelationem Jesu Christi :


<a id="org007bf7e"></a>

## I Peter 1:14

quasi filii obedientiæ, non configurati prioribus ignorantiæ vestræ desideriis :


<a id="org5398b26"></a>

## I Peter 1:15

sed secundum eum qui vocavit vos, Sanctum : et ipsi in omni conversatione sancti sitis :


<a id="org439d6ef"></a>

## I Peter 1:16

quoniam scriptum est : Sancti eritis, quoniam ego sanctus sum.


<a id="orgccfd2df"></a>

## I Peter 1:17

Et si patrem invocatis eum, qui sine acceptione personarum judicat secundum uniuscujusque opus, in timore incolatus vestri tempore conversamini.


<a id="org0aa665d"></a>

## I Peter 1:18

Scientes quod non corruptibilibus, auro vel argento, redempti estis de vana vestra conversatione paternæ traditionis :


<a id="org1534b15"></a>

## I Peter 1:19

sed pretioso sanguine quasi agni immaculati Christi, et incontaminati :


<a id="org2a59630"></a>

## I Peter 1:20

præcogniti quidem ante mundi constitutionem, manifestati autem novissimis temporibus propter vos,


<a id="orgc37d4bc"></a>

## I Peter 1:21

qui per ipsum fideles estis in Deo, qui suscitavit eum a mortuis, et dedit ei gloriam, ut fides vestra et spes esset in Deo :


<a id="org6fb9bb4"></a>

## I Peter 1:22

animas vestras castificantes in obedientia caritatis, in fraternitatis amore, simplici ex corde invicem diligite attentius :


<a id="org004f28a"></a>

## I Peter 1:23

renati non ex semine corruptibili, sed incorruptibili per verbum Dei vivi, et permanentis in æternum :


<a id="org5c4ac1f"></a>

## I Peter 1:24

quia omnis caro ut fœnum : et omnis gloria ejus tamquam flos fœni : exaruit fœnum, et flos ejus decidit.


<a id="org0f00130"></a>

## I Peter 1:25

Verbum autem Domini manet in æternum : hoc est autem verbum, quod evangelizatum est in vos.   


<a id="org21c92be"></a>

# I Peter 2


<a id="org5121a70"></a>

## I Peter 2:1

Deponentes igitur omnem malitiam, et omnem dolum, et simulationes, et invidias, et omnes detractiones,


<a id="orga357d3d"></a>

## I Peter 2:2

sicut modo geniti infantes, rationabile, sine dolo lac concupiscite : ut in eo crescatis in salutem :


<a id="orgc4d5334"></a>

## I Peter 2:3

si tamen gustastis quoniam dulcis est Dominus.


<a id="org7bcea75"></a>

## I Peter 2:4

Ad quem accedentes lapidem vivum, ab hominibus quidem reprobatum, a Deo autem electum, et honorificatum :


<a id="orge02ccdb"></a>

## I Peter 2:5

et ipsi tamquam lapides vivi superædificamini, domus spiritualis, sacerdotium sanctum, offerre spirituales hostias, acceptabiles Deo per Jesum Christum.


<a id="org0315b92"></a>

## I Peter 2:6

Propter quod continet Scriptura : Ecce pono in Sion lapidem summum angularem, electum, pretiosum : et qui crediderit in eum, non confundetur.


<a id="orgbfc570e"></a>

## I Peter 2:7

Vobis igitur honor credentibus : non credentibus autem lapis, quem reprobaverunt ædificantes : hic factus est in caput anguli,


<a id="org49f4814"></a>

## I Peter 2:8

et lapis offensionis, et petra scandali, his qui offendunt verbo, nec credunt in quo et positi sunt.


<a id="org95a6a55"></a>

## I Peter 2:9

Vos autem genus electum, regale sacerdotium, gens sancta, populus acquisitionis : ut virtutes annuntietis ejus qui de tenebris vos vocavit in admirabile lumen suum.


<a id="org04cb5a9"></a>

## I Peter 2:10

Qui aliquando non populus, nunc autem populus Dei : qui non consecuti misericordiam, nunc autem misericordiam consecuti.  


<a id="org870ee4e"></a>

## I Peter 2:11

Carissimi, obsecro vos tamquam advenas et peregrinos abstinere vos a carnalibus desideriis, quæ militant adversus animam,


<a id="org29f5b18"></a>

## I Peter 2:12

conversationem vestram inter gentes habentes bonam : ut in eo quod detrectant de vobis tamquam de malefactoribus, ex bonis operibus vos considerantes, glorificent Deum in die visitationis.


<a id="org4f2339f"></a>

## I Peter 2:13

Subjecti igitur estote omni humanæ creaturæ propter Deum : sive regi quasi præcellenti :


<a id="orgd41e594"></a>

## I Peter 2:14

sive ducibus tamquam ab eo missis ad vindictam malefactorum, laudem vero bonorum :


<a id="org3c0dfad"></a>

## I Peter 2:15

quia sic est voluntas Dei, ut benefacientes obmutescere faciatis imprudentium hominum ignorantiam :


<a id="org5b51f3e"></a>

## I Peter 2:16

quasi liberi, et non quasi velamen habentes malitiæ libertatem, sed sicut servi Dei.


<a id="orgf06c5f9"></a>

## I Peter 2:17

Omnes honorate : fraternitatem diligite : Deum timete : regem honorificate.  


<a id="org374b03c"></a>

## I Peter 2:18

Servi, subditi estote in omni timore dominis, non tantum bonis et modestis, sed etiam dyscolis.


<a id="orgb3625bd"></a>

## I Peter 2:19

Hæc est enim gratia, si propter Dei conscientiam sustinet quis tristitias, patiens injuste.


<a id="org79aa0b0"></a>

## I Peter 2:20

Quæ enim est gloria, si peccantes, et colaphizati suffertis ? sed si bene facientes patienter sustinetis, hæc est gratia apud Deum.


<a id="org2ab7f61"></a>

## I Peter 2:21

In hoc enim vocati estis : quia et Christus passus est pro nobis, vobis relinquens exemplum ut sequamini vestigia ejus :


<a id="org73916c7"></a>

## I Peter 2:22

qui peccatum non fecit, nec inventus est dolus in ore ejus :


<a id="org4325aa8"></a>

## I Peter 2:23

qui cum malediceretur, non maledicebat : cum pateretur, non comminabatur : tradebat autem judicanti se injuste :


<a id="org3f0c6a8"></a>

## I Peter 2:24

qui peccata nostra ipse pertulit in corpore suo super lignum ; ut peccatis mortui, justitiæ vivamus : cujus livore sanati estis.


<a id="orgab9107b"></a>

## I Peter 2:25

Eratis enim sicut oves errantes, sed conversi estis nunc ad pastorem, et episcopum animarum vestrarum.   


<a id="orgc7f7b00"></a>

# I Peter 3


<a id="org386352d"></a>

## I Peter 3:1

Similiter et mulieres subditæ sint viris suis : ut etsi qui non credunt verbo, per mulierem conversationem sine verbo lucrifiant :


<a id="org9757e6b"></a>

## I Peter 3:2

considerantes in timore castam conversationem vestram.


<a id="org1e54098"></a>

## I Peter 3:3

Quarum non sit extrinsecus capillatura, aut circumdatio auri, aut indumenti vestimentorum cultus :


<a id="orgc92f33d"></a>

## I Peter 3:4

sed qui absconditus est cordis homo, in incorruptibilitate quieti, et modesti spiritus, qui est in conspectu Dei locuples.


<a id="org69c03e4"></a>

## I Peter 3:5

Sic enim aliquando et sanctæ mulieres, sperantes in Deo, ornabant se, subjectæ propriis viris.


<a id="orgbd64466"></a>

## I Peter 3:6

Sicut Sara obediebat Abrahæ, dominum eum vocans : cujus estis filiæ benefacientes, et non pertimentes ullam perturbationem.


<a id="orgdcdb7fe"></a>

## I Peter 3:7

Viri similiter cohabitantes secundum scientiam, quasi infirmiori vasculo muliebri impartientes honorem, tamquam et cohæredibus gratiæ vitæ : ut non impediantur orationes vestræ.  


<a id="org8dd6b0b"></a>

## I Peter 3:8

In fine autem omnes unanimes, compatientes fraternitatis amatores, misericordes, modesti, humiles :


<a id="org4833a7b"></a>

## I Peter 3:9

non reddentes malum pro malo, nec maledictum pro maledicto, sed e contrario benedicentes : quia in hoc vocati estis, ut benedictionem hæreditate possideatis.


<a id="orgba19d54"></a>

## I Peter 3:10

Qui enim vult vitam diligere, et dies videre bonos, coërceat linguam suam a malo, et labia ejus ne loquantur dolum.


<a id="org7d9715b"></a>

## I Peter 3:11

Declinet a malo, et faciat bonum : inquirat pacem, et sequatur eam :


<a id="orge28ead2"></a>

## I Peter 3:12

quia oculi Domini super justos, et aures ejus in preces eorum : vultus autem Domini super facientes mala.


<a id="org1fe0844"></a>

## I Peter 3:13

Et quis est qui vobis noceat, si boni æmulatores fueritis ?


<a id="org084a458"></a>

## I Peter 3:14

Sed et si quid patimini propter justitiam, beati. Timorem autem eorum ne timueritis, et non conturbemini.


<a id="org5bd9728"></a>

## I Peter 3:15

Dominum autem Christum sanctificate in cordibus vestris, parati semper ad satisfactionem omni poscenti vos rationem de ea, quæ in vobis est, spe.


<a id="orgbec36e5"></a>

## I Peter 3:16

Sed cum modestia, et timore, conscientiam habentes bonam : ut in eo, quod detrahunt vobis, confundantur, qui calumniantur vestram bonam in Christo conversationem.


<a id="org7f2b87f"></a>

## I Peter 3:17

Melius est enim benefacientes (si voluntas Dei velit) pati, quam malefacientes.  


<a id="orgb024067"></a>

## I Peter 3:18

Quia et Christus semel pro peccatis nostris mortuus est, justus pro injustis, ut nos offerret Deo, mortificatus quidem carne, vivificatus autem spiritu.


<a id="org339abe7"></a>

## I Peter 3:19

In quo et his, qui in carcere erant, spiritibus veniens prædicavit :


<a id="org8374179"></a>

## I Peter 3:20

qui increduli fuerant aliquando, quando exspectabant Dei patientiam in diebus Noë, cum fabricaretur arca : in qua pauci, id est octo animæ, salvæ factæ sunt per aquam.


<a id="org88b279d"></a>

## I Peter 3:21

Quod et vos nunc similis formæ salvos fecit baptisma : non carnis depositio sordium, sed conscientiæ bonæ interrogatio in Deum per resurrectionem Jesu Christi.


<a id="org1f421d5"></a>

## I Peter 3:22

Qui est in dextera Dei, deglutiens mortem ut vitæ æternæ hæredes efficeremur : profectus in cælum subjectis sibi angelis, et potestatibus, et virtutibus.   


<a id="org47ed065"></a>

# I Peter 4


<a id="orgb701d45"></a>

## I Peter 4:1

Christo igitur passo in carne, et vos eadem cogitatione armamini : quia qui passus est in carne, desiit a peccatis :


<a id="org7c3320a"></a>

## I Peter 4:2

ut jam non desideriis hominum, sed voluntati Dei, quod reliquum est in carne vivat temporis.


<a id="org4d272f3"></a>

## I Peter 4:3

Sufficit enim præteritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus.


<a id="org36c259e"></a>

## I Peter 4:4

In quo admirantur non concurrentibus vobis in eamdem luxuriæ confusionem, blasphemantes.


<a id="orgc2d0a28"></a>

## I Peter 4:5

Qui reddent rationem ei qui paratus est judicare vivos et mortuos.


<a id="org0d56404"></a>

## I Peter 4:6

Propter hoc enim et mortuis evangelizatum est : ut judicentur quidem secundum homines in carne, vivant autem secundum Deum in spiritu.  


<a id="orgda925c3"></a>

## I Peter 4:7

Omnium autem finis appropinquavit. Estote itaque prudentes, et vigilate in orationibus.


<a id="org700444b"></a>

## I Peter 4:8

Ante omnia autem, mutuam in vobismetipsis caritatem continuam habentes : quia caritas operit multitudinem peccatorum.


<a id="orge2a1528"></a>

## I Peter 4:9

Hospitales invicem sine murmuratione.


<a id="orgf16d463"></a>

## I Peter 4:10

Unusquisque, sicut accepit gratiam, in alterutrum illam administrantes, sicut boni dispensatores multiformis gratiæ Dei.


<a id="org040b40b"></a>

## I Peter 4:11

Si quis loquitur, quasi sermones Dei : si quis ministrat, tamquam ex virtute, quam administrat Deus : ut in omnibus honorificetur Deus per Jesum Christum : cui est gloria et imperium in sæcula sæculorum. Amen.  


<a id="org1f04344"></a>

## I Peter 4:12

Carissimi, nolite peregrinari in fervore, qui ad tentationem vobis fit, quasi novi aliquid vobis contingat :


<a id="orgeff1981"></a>

## I Peter 4:13

sed communicantes Christi passionibus gaudete, ut et in revelatione gloriæ ejus gaudeatis exsultantes.


<a id="orgd25767f"></a>

## I Peter 4:14

Si exprobramini in nomine Christi, beati eritis : quoniam quod est honoris, gloriæ, et virtutis Dei, et qui est ejus Spiritus, super vos requiescit.


<a id="orgccafc01"></a>

## I Peter 4:15

Nemo autem vestrum patiatur ut homicida, aut fur, aut maledicus, aut alienorum appetitor.


<a id="org5c60220"></a>

## I Peter 4:16

Si autem ut christianus, non erubescat : glorificet autem Deum in isto nomine :


<a id="orga4e2a50"></a>

## I Peter 4:17

quoniam tempus est ut incipiat judicium a domo Dei. Si autem primum a nobis, quis finis eorum, qui non credunt Dei Evangelio ?


<a id="org447194c"></a>

## I Peter 4:18

et si justus vix salvabitur, impius et peccator ubi parebunt ?


<a id="org127ed01"></a>

## I Peter 4:19

Itaque et hi, qui patiuntur secundum voluntatem Dei, fideli Creatori commendent animas suas in benefactis.   


<a id="org4d84267"></a>

# I Peter 5


<a id="org35fdceb"></a>

## I Peter 5:1

Seniores ergo, qui in vobis sunt, obsecro, consenior et testis Christi passionum : qui et ejus, quæ in futuro revelanda est, gloriæ communicator :


<a id="org956ad08"></a>

## I Peter 5:2

pascite qui in vobis est gregem Dei, providentes non coacte, sed spontanee secundum Deum : neque turpis lucri gratia, sed voluntarie :


<a id="orgb95a53c"></a>

## I Peter 5:3

neque ut dominantes in cleris, sed forma facti gregis ex animo.


<a id="org3eb8803"></a>

## I Peter 5:4

Et cum apparuerit princeps pastorum, percipietis immarcescibilem gloriæ coronam.


<a id="org9e497f4"></a>

## I Peter 5:5

Similiter adolescentes subditi estote senioribus.   Omnes autem invicem humilitatem insinuate, quia Deus superbis resistit, humilibus autem dat gratiam.


<a id="org6458580"></a>

## I Peter 5:6

Humiliamini igitur sub potenti manu Dei, ut vos exaltet in tempore visitationis :


<a id="orgd9f8e22"></a>

## I Peter 5:7

omnem sollicitudinem vestram projicientes in eum, quoniam ipsi cura est de vobis.


<a id="org13eee76"></a>

## I Peter 5:8

Sobrii estote, et vigilate : quia adversarius vester diabolus tamquam leo rugiens circuit, quærens quem devoret :


<a id="orgf651a94"></a>

## I Peter 5:9

cui resistite fortes in fide : scientes eamdem passionem ei quæ in mundo est vestræ fraternitati fieri.


<a id="org112cff0"></a>

## I Peter 5:10

Deus autem omnis gratiæ, qui vocavit nos in æternam suam gloriam in Christo Jesu, modicum passos ipse perficiet, confirmabit, solidabitque.


<a id="org58b768c"></a>

## I Peter 5:11

Ipsi gloria, et imperium in sæcula sæculorum. Amen.  


<a id="orgf3e3fc9"></a>

## I Peter 5:12

Per Silvanum fidelem fratrem vobis, ut arbitror, breviter scripsi : obsecrans et contestans, hanc esse veram gratiam Dei, in qua statis.


<a id="orgcc553bd"></a>

## I Peter 5:13

Salutat vos ecclesia quæ est in Babylone coëlecta, et Marcus filius meus.


<a id="org6993cd4"></a>

## I Peter 5:14

Salutate invicem in osculo sancto. Gratia vobis omnibus qui estis in Christo Jesu. Amen.    

