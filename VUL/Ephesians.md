
# Table of Contents

-   [Ephesians 1](#orge058d87)
    -   [Ephesians 1:1](#org33e9244)
    -   [Ephesians 1:2](#orgf31db63)
    -   [Ephesians 1:3](#org8a1a99d)
    -   [Ephesians 1:4](#org584280d)
    -   [Ephesians 1:5](#orgbe15e35)
    -   [Ephesians 1:6](#orge34ebe4)
    -   [Ephesians 1:7](#orgf845712)
    -   [Ephesians 1:8](#orgf698b79)
    -   [Ephesians 1:9](#orgc0966f0)
    -   [Ephesians 1:10](#orgb7a1cb9)
    -   [Ephesians 1:11](#orgadcc022)
    -   [Ephesians 1:12](#org0958e48)
    -   [Ephesians 1:13](#org88583c5)
    -   [Ephesians 1:14](#org92d3fd3)
    -   [Ephesians 1:15](#org072318a)
    -   [Ephesians 1:16](#org0984be6)
    -   [Ephesians 1:17](#org56cc9cc)
    -   [Ephesians 1:18](#orgabed99b)
    -   [Ephesians 1:19](#org4f833ab)
    -   [Ephesians 1:20](#org34819ac)
    -   [Ephesians 1:21](#org6cdebf6)
    -   [Ephesians 1:22](#org75e0025)
    -   [Ephesians 1:23](#org4804df9)
-   [Ephesians 2](#orga4d32a5)
    -   [Ephesians 2:1](#org3ec7cbd)
    -   [Ephesians 2:2](#org3fb0e98)
    -   [Ephesians 2:3](#org2714e00)
    -   [Ephesians 2:4](#org478bc16)
    -   [Ephesians 2:5](#org05ddcf7)
    -   [Ephesians 2:6](#org584f19c)
    -   [Ephesians 2:7](#orga18e589)
    -   [Ephesians 2:8](#org69ac5a5)
    -   [Ephesians 2:9](#org787399a)
    -   [Ephesians 2:10](#org4068f8c)
    -   [Ephesians 2:11](#org85f4ad1)
    -   [Ephesians 2:12](#org56c1225)
    -   [Ephesians 2:13](#orgb864637)
    -   [Ephesians 2:14](#orga54a4ad)
    -   [Ephesians 2:15](#orgc328d44)
    -   [Ephesians 2:16](#orge868b31)
    -   [Ephesians 2:17](#org570f503)
    -   [Ephesians 2:18](#orgf522c06)
    -   [Ephesians 2:19](#org59422ef)
    -   [Ephesians 2:20](#org1d66a4b)
    -   [Ephesians 2:21](#org976c8ec)
    -   [Ephesians 2:22](#orgc9b0c75)
-   [Ephesians 3](#org58a6c26)
    -   [Ephesians 3:1](#orgf67cd99)
    -   [Ephesians 3:2](#orge1641e2)
    -   [Ephesians 3:3](#org79ff3af)
    -   [Ephesians 3:4](#orgef8636d)
    -   [Ephesians 3:5](#org7c4b371)
    -   [Ephesians 3:6](#org5293fc1)
    -   [Ephesians 3:7](#org0e46b81)
    -   [Ephesians 3:8](#orgbe8d49c)
    -   [Ephesians 3:9](#org9261234)
    -   [Ephesians 3:10](#orgeb4150f)
    -   [Ephesians 3:11](#org3165caa)
    -   [Ephesians 3:12](#org8caa6f4)
    -   [Ephesians 3:13](#orgf318ff6)
    -   [Ephesians 3:14](#orgc11b961)
    -   [Ephesians 3:15](#orgf3bba04)
    -   [Ephesians 3:16](#orga84d2ba)
    -   [Ephesians 3:17](#orgc5a81f7)
    -   [Ephesians 3:18](#org645b8af)
    -   [Ephesians 3:19](#orgf692e9d)
    -   [Ephesians 3:20](#org7d95652)
    -   [Ephesians 3:21](#org1898432)
-   [Ephesians 4](#org2dd0f1d)
    -   [Ephesians 4:1](#orgc39a4be)
    -   [Ephesians 4:2](#orgf41d807)
    -   [Ephesians 4:3](#org6cb3a0f)
    -   [Ephesians 4:4](#org9b1b41b)
    -   [Ephesians 4:5](#org2bdc447)
    -   [Ephesians 4:6](#orgf0d148e)
    -   [Ephesians 4:7](#org1da3129)
    -   [Ephesians 4:8](#org32acf1f)
    -   [Ephesians 4:9](#org764d568)
    -   [Ephesians 4:10](#org12a41bb)
    -   [Ephesians 4:11](#org652370c)
    -   [Ephesians 4:12](#org2ef2198)
    -   [Ephesians 4:13](#org74ad707)
    -   [Ephesians 4:14](#org9a55947)
    -   [Ephesians 4:15](#org8488d87)
    -   [Ephesians 4:16](#org4b02761)
    -   [Ephesians 4:17](#orgd536c36)
    -   [Ephesians 4:18](#org914b742)
    -   [Ephesians 4:19](#org9e2849c)
    -   [Ephesians 4:20](#org0d345c1)
    -   [Ephesians 4:21](#org1ff97cf)
    -   [Ephesians 4:22](#orgb288019)
    -   [Ephesians 4:23](#orgeda04fc)
    -   [Ephesians 4:24](#org20815bc)
    -   [Ephesians 4:25](#orgc57e4a8)
    -   [Ephesians 4:26](#org94a298a)
    -   [Ephesians 4:27](#org6701865)
    -   [Ephesians 4:28](#orgd045154)
    -   [Ephesians 4:29](#orgf648a86)
    -   [Ephesians 4:30](#orgc2403c6)
    -   [Ephesians 4:31](#org345d65e)
    -   [Ephesians 4:32](#orgbd72d07)
-   [Ephesians 5](#org0c2a13e)
    -   [Ephesians 5:1](#orgaed6cbc)
    -   [Ephesians 5:2](#org63f07f5)
    -   [Ephesians 5:3](#org3e94264)
    -   [Ephesians 5:4](#org2f8d8ec)
    -   [Ephesians 5:5](#org11a1939)
    -   [Ephesians 5:6](#org7128b48)
    -   [Ephesians 5:7](#orgbb8377e)
    -   [Ephesians 5:8](#org40c3549)
    -   [Ephesians 5:9](#org3c4891c)
    -   [Ephesians 5:10](#orgd894443)
    -   [Ephesians 5:11](#org53ed4b7)
    -   [Ephesians 5:12](#org3a3e1a6)
    -   [Ephesians 5:13](#orge9f42df)
    -   [Ephesians 5:14](#orgb7693e9)
    -   [Ephesians 5:15](#org7cafe4c)
    -   [Ephesians 5:16](#org858f5ac)
    -   [Ephesians 5:17](#orgbdf33f1)
    -   [Ephesians 5:18](#orgee11ac5)
    -   [Ephesians 5:19](#orgd971d09)
    -   [Ephesians 5:20](#orgfde3b21)
    -   [Ephesians 5:21](#org7c849e0)
    -   [Ephesians 5:22](#org16f054f)
    -   [Ephesians 5:23](#org29d8c09)
    -   [Ephesians 5:24](#orgc42f482)
    -   [Ephesians 5:25](#org9f147bc)
    -   [Ephesians 5:26](#orgd284352)
    -   [Ephesians 5:27](#org0505dbf)
    -   [Ephesians 5:28](#org13eea71)
    -   [Ephesians 5:29](#org9f3dcd9)
    -   [Ephesians 5:30](#orgf894e57)
    -   [Ephesians 5:31](#org50c4da8)
    -   [Ephesians 5:32](#org214acb5)
    -   [Ephesians 5:33](#orgdff2516)
-   [Ephesians 6](#org595665c)
    -   [Ephesians 6:1](#org7ae7992)
    -   [Ephesians 6:2](#orgf557e3f)
    -   [Ephesians 6:3](#org5e943a1)
    -   [Ephesians 6:4](#org3879aa4)
    -   [Ephesians 6:5](#org036c043)
    -   [Ephesians 6:6](#org346d2ae)
    -   [Ephesians 6:7](#org1863de6)
    -   [Ephesians 6:8](#org1431a58)
    -   [Ephesians 6:9](#orga9c08f1)
    -   [Ephesians 6:10](#org3fb6351)
    -   [Ephesians 6:11](#orgf625081)
    -   [Ephesians 6:12](#org903caf2)
    -   [Ephesians 6:13](#orgca55057)
    -   [Ephesians 6:14](#orgeaafbe3)
    -   [Ephesians 6:15](#orge8b29ad)
    -   [Ephesians 6:16](#org6d20d75)
    -   [Ephesians 6:17](#org93acd97)
    -   [Ephesians 6:18](#org61ed379)
    -   [Ephesians 6:19](#org40d4e87)
    -   [Ephesians 6:20](#org7b1745f)
    -   [Ephesians 6:21](#org3e9f661)
    -   [Ephesians 6:22](#orgd7d179f)
    -   [Ephesians 6:23](#orgc124ac2)
    -   [Ephesians 6:24](#org2a4df13)



<a id="orge058d87"></a>

# Ephesians 1


<a id="org33e9244"></a>

## Ephesians 1:1

Paulus Apostolus Jesu Christi per voluntatem Dei, omnibus sanctis qui sunt Ephesi, et fidelibus in Christo Jesu.


<a id="orgf31db63"></a>

## Ephesians 1:2

Gratia vobis, et pax a Deo Patre nostro, et Domino Jesu Christo.  


<a id="org8a1a99d"></a>

## Ephesians 1:3

Benedictus Deus et Pater Domini nostri Jesu Christi, qui benedixit nos in omni benedictione spirituali in cælestibus in Christo,


<a id="org584280d"></a>

## Ephesians 1:4

sicut elegit nos in ipso ante mundi constitutionem, ut essemus sancti et immaculati in conspectu ejus in caritate.


<a id="orgbe15e35"></a>

## Ephesians 1:5

Qui prædestinavit nos in adoptionem filiorum per Jesum Christum in ipsum : secundum propositum voluntatis suæ,


<a id="orge34ebe4"></a>

## Ephesians 1:6

in laudem gloriæ gratiæ suæ, in qua gratificavit nos in dilecto Filio suo.


<a id="orgf845712"></a>

## Ephesians 1:7

In quo habemus redemptionem per sanguinem ejus, remissionem peccatorum secundum divitias gratiæ ejus,


<a id="orgf698b79"></a>

## Ephesians 1:8

quæ superabundavit in nobis in omni sapientia et prudentia :


<a id="orgc0966f0"></a>

## Ephesians 1:9

ut notum faceret nobis sacramentum voluntatis suæ, secundum beneplacitum ejus, quod proposuit in eo,


<a id="orgb7a1cb9"></a>

## Ephesians 1:10

in dispensatione plenitudinis temporum, instaurare omnia in Christo, quæ in cælis et quæ in terra sunt, in ipso ;


<a id="orgadcc022"></a>

## Ephesians 1:11

in quo etiam et nos sorte vocati sumus prædestinati secundum propositum ejus qui operatur omnia secundum consilium voluntatis suæ :


<a id="org0958e48"></a>

## Ephesians 1:12

ut simus in laudem gloriæ ejus nos, qui ante speravimus in Christo ;


<a id="org88583c5"></a>

## Ephesians 1:13

in quo et vos, cum audissetis verbum veritatis, Evangelium salutis vestræ, in quo et credentes signati estis Spiritu promissionis Sancto,


<a id="org92d3fd3"></a>

## Ephesians 1:14

qui est pignus hæreditatis nostræ, in redemptionem acquisitionis, in laudem gloriæ ipsius.  


<a id="org072318a"></a>

## Ephesians 1:15

Propterea et ego audiens fidem vestram, quæ est in Domino Jesu, et dilectionem in omnes sanctos,


<a id="org0984be6"></a>

## Ephesians 1:16

non cesso gratias agens pro vobis, memoriam vestri faciens in orationibus meis :


<a id="org56cc9cc"></a>

## Ephesians 1:17

ut Deus, Domini nostri Jesu Christi Pater gloriæ, det vobis spiritum sapientiæ et revelationis in agnitione ejus,


<a id="orgabed99b"></a>

## Ephesians 1:18

illuminatos oculos cordis vestri, ut sciatis quæ sit spes vocationis ejus, et quæ divitiæ gloriæ hæreditatis ejus in sanctis,


<a id="org4f833ab"></a>

## Ephesians 1:19

et quæ sit supereminens magnitudo virtutis ejus in nos, qui credimus secundum operationem potentiæ virtutis ejus,


<a id="org34819ac"></a>

## Ephesians 1:20

quam operatus est in Christo, suscitans illum a mortuis, et constituens ad dexteram suam in cælestibus :


<a id="org6cdebf6"></a>

## Ephesians 1:21

supra omnem principatum, et potestatem, et virtutem, et dominationem, et omne nomen, quod nominatur non solum in hoc sæculo, sed etiam in futuro.


<a id="org75e0025"></a>

## Ephesians 1:22

Et omnia subjecit sub pedibus ejus : et ipsum dedit caput supra omnem ecclesiam,


<a id="org4804df9"></a>

## Ephesians 1:23

quæ est corpus ipsius, et plenitudo ejus, qui omnia in omnibus adimpletur.   


<a id="orga4d32a5"></a>

# Ephesians 2


<a id="org3ec7cbd"></a>

## Ephesians 2:1

Et vos, cum essetis mortui delictis et peccatis vestris,


<a id="org3fb0e98"></a>

## Ephesians 2:2

in quibus aliquando ambulastis secundum sæculum mundi hujus, secundum principem potestatis aëris hujus, spiritus, qui nunc operatur in filios diffidentiæ,


<a id="org2714e00"></a>

## Ephesians 2:3

in quibus et nos omnes aliquando conversati sumus in desideriis carnis nostræ, facientes voluntatem carnis et cogitationum, et eramus natura filii iræ, sicut et ceteri :


<a id="org478bc16"></a>

## Ephesians 2:4

Deus autem, qui dives est in misericordia, propter nimiam caritatem suam, qua dilexit nos,


<a id="org05ddcf7"></a>

## Ephesians 2:5

et cum essemus mortui peccatis, convivificavit nos in Christo (cujus gratia estis salvati),


<a id="org584f19c"></a>

## Ephesians 2:6

et conresuscitavit, et consedere fecit in cælestibus in Christo Jesu :


<a id="orga18e589"></a>

## Ephesians 2:7

ut ostenderet in sæculis supervenientibus abundantes divitias gratiæ suæ, in bonitate super nos in Christo Jesu.


<a id="org69ac5a5"></a>

## Ephesians 2:8

Gratia enim estis salvati per fidem, et hoc non ex vobis : Dei enim donum est :


<a id="org787399a"></a>

## Ephesians 2:9

non ex operibus, ut ne quis glorietur.


<a id="org4068f8c"></a>

## Ephesians 2:10

Ipsius enim sumus factura, creati in Christo Jesu in operibus bonis, quæ præparavit Deus ut in illis ambulemus.  


<a id="org85f4ad1"></a>

## Ephesians 2:11

Propter quod memores estote quod aliquando vos gentes in carne, qui dicimini præputium ab ea quæ dicitur circumcisio in carne, manu facta :


<a id="org56c1225"></a>

## Ephesians 2:12

quia eratis illo in tempore sine Christo, alienati a conversatione Israël, et hospites testamentorum, promissionis spem non habentes, et sine Deo in hoc mundo.


<a id="orgb864637"></a>

## Ephesians 2:13

Nunc autem in Christo Jesu, vos, qui aliquando eratis longe, facti estis prope in sanguine Christi.


<a id="orga54a4ad"></a>

## Ephesians 2:14

Ipse enim est pax nostra, qui fecit utraque unum, et medium parietem maceriæ solvens, inimicitias in carne sua,


<a id="orgc328d44"></a>

## Ephesians 2:15

legem mandatorum decretis evacuans, ut duos condat in semetipso in unum novum hominem, faciens pacem :


<a id="orge868b31"></a>

## Ephesians 2:16

et reconciliet ambos in uno corpore, Deo per crucem, interficiens inimicitias in semetipso.


<a id="org570f503"></a>

## Ephesians 2:17

Et veniens evangelizavit pacem vobis, qui longe fuistis, et pacem iis, qui prope.


<a id="orgf522c06"></a>

## Ephesians 2:18

Quoniam per ipsum habemus accessum ambo in uno Spiritu ad Patrem.


<a id="org59422ef"></a>

## Ephesians 2:19

Ergo jam non estis hospites, et advenæ : sed estis cives sanctorum, et domestici Dei,


<a id="org1d66a4b"></a>

## Ephesians 2:20

superædificati super fundamentum apostolorum, et prophetarum, ipso summo angulari lapide Christo Jesu :


<a id="org976c8ec"></a>

## Ephesians 2:21

in quo omnis ædificatio constructa crescit in templum sanctum in Domino,


<a id="orgc9b0c75"></a>

## Ephesians 2:22

in quo et vos coædificamini in habitaculum Dei in Spiritu.   


<a id="org58a6c26"></a>

# Ephesians 3


<a id="orgf67cd99"></a>

## Ephesians 3:1

Hujus rei gratia, ego Paulus vinctus Christi Jesu, pro vobis gentibus,


<a id="orge1641e2"></a>

## Ephesians 3:2

si tamen audistis dispensationem gratiæ Dei, quæ data est mihi in vobis :


<a id="org79ff3af"></a>

## Ephesians 3:3

quoniam secundum revelationem notum mihi factum est sacramentum, sicut supra scripsi in brevi,


<a id="orgef8636d"></a>

## Ephesians 3:4

prout potestis legentes intelligere prudentiam meam in mysterio Christi :


<a id="org7c4b371"></a>

## Ephesians 3:5

quod aliis generationibus non est agnitum filiis hominum, sicuti nunc revelatum est sanctis apostolis ejus et prophetis in Spiritu,


<a id="org5293fc1"></a>

## Ephesians 3:6

gentes esse cohæredes, et concorporales, et comparticipes promissionis ejus in Christo Jesu per Evangelium :


<a id="org0e46b81"></a>

## Ephesians 3:7

cujus factus sum minister secundum donum gratiæ Dei, quæ data est mihi secundum operationem virtutis ejus.


<a id="orgbe8d49c"></a>

## Ephesians 3:8

Mihi omnium sanctorum minimo data est gratia hæc, in gentibus evangelizare investigabiles divitias Christi,


<a id="org9261234"></a>

## Ephesians 3:9

et illuminare omnes, quæ sit dispensatio sacramenti absconditi a sæculis in Deo, qui omnia creavit :


<a id="orgeb4150f"></a>

## Ephesians 3:10

ut innotescat principatibus et potestatibus in cælestibus per Ecclesiam, multiformis sapientia Dei,


<a id="org3165caa"></a>

## Ephesians 3:11

secundum præfinitionem sæculorum, quam fecit in Christo Jesu Domino nostro :


<a id="org8caa6f4"></a>

## Ephesians 3:12

in quo habemus fiduciam, et accessum in confidentia per fidem ejus.


<a id="orgf318ff6"></a>

## Ephesians 3:13

Propter quod peto ne deficiatis in tribulationibus meis pro vobis : quæ est gloria vestra.  


<a id="orgc11b961"></a>

## Ephesians 3:14

Hujus rei gratia flecto genua mea ad Patrem Domini nostri Jesu Christi,


<a id="orgf3bba04"></a>

## Ephesians 3:15

ex quo omnis paternitas in cælis et in terra nominatur,


<a id="orga84d2ba"></a>

## Ephesians 3:16

ut det vobis secundum divitias gloriæ suæ, virtute corroborari per Spiritum ejus in interiorem hominem,


<a id="orgc5a81f7"></a>

## Ephesians 3:17

Christum habitare per fidem in cordibus vestris : in caritate radicati, et fundati,


<a id="org645b8af"></a>

## Ephesians 3:18

ut possitis comprehendere cum omnibus sanctis, quæ sit latitudo, et longitudo, et sublimitas, et profundum :


<a id="orgf692e9d"></a>

## Ephesians 3:19

scire etiam supereminentem scientiæ caritatem Christi, ut impleamini in omnem plenitudinem Dei.


<a id="org7d95652"></a>

## Ephesians 3:20

Ei autem, qui potens est omnia facere superabundanter quam petimus aut intelligimus, secundum virtutem, quæ operatur in nobis :


<a id="org1898432"></a>

## Ephesians 3:21

ipsi gloria in Ecclesia, et in Christo Jesu, in omnes generationes sæculi sæculorum. Amen.   


<a id="org2dd0f1d"></a>

# Ephesians 4


<a id="orgc39a4be"></a>

## Ephesians 4:1

Obsecro itaque vos ego vinctus in Domino, ut digne ambuletis vocatione, qua vocati estis,


<a id="orgf41d807"></a>

## Ephesians 4:2

cum omni humilitate, et mansuetudine, cum patientia, supportantes invicem in caritate,


<a id="org6cb3a0f"></a>

## Ephesians 4:3

solliciti servare unitatem Spiritus in vinculo pacis.


<a id="org9b1b41b"></a>

## Ephesians 4:4

Unum corpus, et unus Spiritus, sicut vocati estis in una spe vocationis vestræ.


<a id="org2bdc447"></a>

## Ephesians 4:5

Unus Dominus, una fides, unum baptisma.


<a id="orgf0d148e"></a>

## Ephesians 4:6

Unus Deus et Pater omnium, qui est super omnes, et per omnia, et in omnibus nobis.  


<a id="org1da3129"></a>

## Ephesians 4:7

Unicuique autem nostrum data est gratia secundum mensuram donationis Christi.


<a id="org32acf1f"></a>

## Ephesians 4:8

Propter quod dicit : Ascendens in altum, captivam duxit captivitatem : dedit dona hominibus.


<a id="org764d568"></a>

## Ephesians 4:9

Quod autem ascendit, quid est, nisi quia et descendit primum in inferiores partes terræ ?


<a id="org12a41bb"></a>

## Ephesians 4:10

Qui descendit, ipse est et qui ascendit super omnes cælos, ut impleret omnia.


<a id="org652370c"></a>

## Ephesians 4:11

Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores,


<a id="org2ef2198"></a>

## Ephesians 4:12

ad consummationem sanctorum in opus ministerii, in ædificationem corporis Christi :


<a id="org74ad707"></a>

## Ephesians 4:13

donec occurramus omnes in unitatem fidei, et agnitionis Filii Dei, in virum perfectum, in mensuram ætatis plenitudinis Christi :


<a id="org9a55947"></a>

## Ephesians 4:14

ut jam non simus parvuli fluctuantes, et circumferamur omni vento doctrinæ in nequitia hominum, in astutia ad circumventionem erroris.


<a id="org8488d87"></a>

## Ephesians 4:15

Veritatem autem facientes in caritate, crescamus in illo per omnia, qui est caput Christus :


<a id="org4b02761"></a>

## Ephesians 4:16

ex quo totum corpus compactum et connexum per omnem juncturam subministrationis, secundum operationem in mensuram uniuscujusque membri, augmentum corporis facit in ædificationem sui in caritate.  


<a id="orgd536c36"></a>

## Ephesians 4:17

Hoc igitur dico, et testificor in Domino, ut jam non ambuletis, sicut et gentes ambulant in vanitate sensus sui,


<a id="org914b742"></a>

## Ephesians 4:18

tenebris obscuratum habentes intellectum, alienati a vita Dei per ignorantiam, quæ est in illis, propter cæcitatem cordis ipsorum,


<a id="org9e2849c"></a>

## Ephesians 4:19

qui desperantes, semetipsos tradiderunt impudicitiæ, in operationem immunditiæ omnis in avaritiam.


<a id="org0d345c1"></a>

## Ephesians 4:20

Vos autem non ita didicistis Christum,


<a id="org1ff97cf"></a>

## Ephesians 4:21

si tamen illum audistis, et in ipso edocti estis, sicut est veritas in Jesu,


<a id="orgb288019"></a>

## Ephesians 4:22

deponere vos secundum pristinam conversationem veterem hominem, qui corrumpitur secundum desideria erroris.


<a id="orgeda04fc"></a>

## Ephesians 4:23

Renovamini autem spiritu mentis vestræ,


<a id="org20815bc"></a>

## Ephesians 4:24

et induite novum hominem, qui secundum Deum creatus est in justitia, et sanctitate veritatis.  


<a id="orgc57e4a8"></a>

## Ephesians 4:25

Propter quod deponentes mendacium, loquimini veritatem unusquisque cum proximo suo : quoniam sumus invicem membra.


<a id="org94a298a"></a>

## Ephesians 4:26

Irascimini, et nolite peccare : sol non occidat super iracundiam vestram.


<a id="org6701865"></a>

## Ephesians 4:27

Nolite locum dare diabolo :


<a id="orgd045154"></a>

## Ephesians 4:28

qui furabatur, jam non furetur : magis autem laboret, operando manibus suis, quod bonum est, ut habeat unde tribuat necessitatem patienti.


<a id="orgf648a86"></a>

## Ephesians 4:29

Omnis sermo malus ex ore vestro non procedat : sed si quis bonus ad ædificationem fidei ut det gratiam audientibus.


<a id="orgc2403c6"></a>

## Ephesians 4:30

Et nolite contristare Spiritum Sanctum Dei : in quo signati estis in diem redemptionis.


<a id="org345d65e"></a>

## Ephesians 4:31

Omnis amaritudo, et ira, et indignatio, et clamor, et blasphemia tollatur a vobis cum omni malitia.


<a id="orgbd72d07"></a>

## Ephesians 4:32

Estote autem invicem benigni, misericordes, donantes invicem sicut et Deus in Christo donavit vobis.   


<a id="org0c2a13e"></a>

# Ephesians 5


<a id="orgaed6cbc"></a>

## Ephesians 5:1

Estote ergo imitatores Dei, sicut filii carissimi,


<a id="org63f07f5"></a>

## Ephesians 5:2

et ambulate in dilectione, sicut et Christus dilexit nos, et tradidit semetipsum pro nobis, oblationem et hostiam Deo in odorem suavitatis.


<a id="org3e94264"></a>

## Ephesians 5:3

Fornicatio autem, et omnis immunditia, aut avaritia, nec nominetur in vobis, sicut decet sanctos :


<a id="org2f8d8ec"></a>

## Ephesians 5:4

aut turpitudo, aut stultiloquium, aut scurrilitas, quæ ad rem non pertinet : sed magis gratiarum actio.


<a id="org11a1939"></a>

## Ephesians 5:5

Hoc enim scitote intelligentes : quod omnis fornicator, aut immundus, aut avarus, quod est idolorum servitus, non habet hæreditatem in regno Christi et Dei.


<a id="org7128b48"></a>

## Ephesians 5:6

Nemo vos seducat inanibus verbis : propter hæc enim venit ira Dei in filios diffidentiæ.


<a id="orgbb8377e"></a>

## Ephesians 5:7

Nolite ergo effici participes eorum.  


<a id="org40c3549"></a>

## Ephesians 5:8

Eratis enim aliquando tenebræ : nunc autem lux in Domino. Ut filii lucis ambulate :


<a id="org3c4891c"></a>

## Ephesians 5:9

fructus enim lucis est in omni bonitate, et justitia, et veritate :


<a id="orgd894443"></a>

## Ephesians 5:10

probantes quid sit beneplacitum Deo :


<a id="org53ed4b7"></a>

## Ephesians 5:11

et nolite communicare operibus infructuosis tenebrarum, magis autem redarguite.


<a id="org3a3e1a6"></a>

## Ephesians 5:12

Quæ enim in occulto fiunt ab ipsis, turpe est et dicere.


<a id="orge9f42df"></a>

## Ephesians 5:13

Omnia autem, quæ arguuntur, a lumine manifestantur : omne enim, quod manifestatur, lumen est.


<a id="orgb7693e9"></a>

## Ephesians 5:14

Propter quod dicit : Surge qui dormis, et exsurge a mortuis, et illuminabit te Christus.


<a id="org7cafe4c"></a>

## Ephesians 5:15

Videte itaque, fratres, quomodo caute ambuletis : non quasi insipientes,


<a id="org858f5ac"></a>

## Ephesians 5:16

sed ut sapientes : redimentes tempus, quoniam dies mali sunt.


<a id="orgbdf33f1"></a>

## Ephesians 5:17

Propterea nolite fieri imprudentes, sed intelligentes quæ sit voluntas Dei.


<a id="orgee11ac5"></a>

## Ephesians 5:18

Et nolite inebriari vino, in quo est luxuria, sed implemini Spiritu Sancto,


<a id="orgd971d09"></a>

## Ephesians 5:19

loquentes vobismetipsis in psalmis, et hymnis, et canticis spiritualibus, cantantes et psallentes in cordibus vestris Domino,


<a id="orgfde3b21"></a>

## Ephesians 5:20

gratias agentes semper pro omnibus in nomine Domini nostri Jesu Christi Deo et Patri,


<a id="org7c849e0"></a>

## Ephesians 5:21

subjecti invicem in timore Christi.  


<a id="org16f054f"></a>

## Ephesians 5:22

Mulieres viris suis subditæ sint, sicut Domino :


<a id="org29d8c09"></a>

## Ephesians 5:23

quoniam vir caput est mulieris, sicut Christus caput est Ecclesiæ : ipse, salvator corporis ejus.


<a id="orgc42f482"></a>

## Ephesians 5:24

Sed sicut Ecclesia subjecta est Christo, ita et mulieres viris suis in omnibus.


<a id="org9f147bc"></a>

## Ephesians 5:25

Viri, diligite uxores vestras, sicut et Christus dilexit Ecclesiam, et seipsum tradidit pro ea,


<a id="orgd284352"></a>

## Ephesians 5:26

ut illam sanctificaret, mundans lavacro aquæ in verbo vitæ,


<a id="org0505dbf"></a>

## Ephesians 5:27

ut exhiberet ipse sibi gloriosam Ecclesiam, non habentem maculam, aut rugam, aut aliquid hujusmodi, sed ut sit sancta et immaculata.


<a id="org13eea71"></a>

## Ephesians 5:28

Ita et viri debent diligere uxores suas ut corpora sua. Qui suam uxorem diligit, seipsum diligit.


<a id="org9f3dcd9"></a>

## Ephesians 5:29

Nemo enim umquam carnem suam odio habuit : sed nutrit et fovet eam, sicut et Christus Ecclesiam :


<a id="orgf894e57"></a>

## Ephesians 5:30

quia membra sumus corporis ejus, de carne ejus et de ossibus ejus.


<a id="org50c4da8"></a>

## Ephesians 5:31

Propter hoc relinquet homo patrem et matrem suam, et adhærebit uxori suæ, et erunt duo in carne una.


<a id="org214acb5"></a>

## Ephesians 5:32

Sacramentum hoc magnum est, ego autem dico in Christo et in Ecclesia.


<a id="orgdff2516"></a>

## Ephesians 5:33

Verumtamen et vos singuli, unusquisque uxorem suam sicut seipsum diligat : uxor autem timeat virum suum.   


<a id="org595665c"></a>

# Ephesians 6


<a id="org7ae7992"></a>

## Ephesians 6:1

Filii, obedite parentibus vestris in Domino : hoc enim justum est.


<a id="orgf557e3f"></a>

## Ephesians 6:2

Honora patrem tuum, et matrem tuam, quod est mandatum primum in promissione :


<a id="org5e943a1"></a>

## Ephesians 6:3

ut bene sit tibi, et sis longævus super terram.


<a id="org3879aa4"></a>

## Ephesians 6:4

Et vos patres, nolite ad iracundiam provocare filios vestros : sed educate illos in disciplina et correptione Domini.  


<a id="org036c043"></a>

## Ephesians 6:5

Servi, obedite dominis carnalibus cum timore et tremore, in simplicitate cordis vestri, sicut Christo :


<a id="org346d2ae"></a>

## Ephesians 6:6

non ad oculum servientes, quasi hominibus placentes, sed ut servi Christi, facientes voluntatem Dei ex animo,


<a id="org1863de6"></a>

## Ephesians 6:7

cum bona voluntate servientes, sicut Domino, et non hominibus :


<a id="org1431a58"></a>

## Ephesians 6:8

scientes quoniam unusquisque quodcumque fecerit bonum, hoc recipiet a Domino, sive servus, sive liber.


<a id="orga9c08f1"></a>

## Ephesians 6:9

Et vos domini, eadem facite illis, remittentes minas : scientes quia et illorum et vester Dominus est in cælis : et personarum acceptio non est apud eum.  


<a id="org3fb6351"></a>

## Ephesians 6:10

De cetero, fratres, confortamini in Domino, et in potentia virtutis ejus.


<a id="orgf625081"></a>

## Ephesians 6:11

Induite vos armaturam Dei, ut possitis stare adversus insidias diaboli :


<a id="org903caf2"></a>

## Ephesians 6:12

quoniam non est nobis colluctatio adversus carnem et sanguinem, sed adversus principes, et potestates, adversus mundi rectores tenebrarum harum, contra spiritualia nequitiæ, in cælestibus.


<a id="orgca55057"></a>

## Ephesians 6:13

Propterea accipite armaturam Dei, ut possitis resistere in die malo, et in omnibus perfecti stare.


<a id="orgeaafbe3"></a>

## Ephesians 6:14

State ergo succincti lumbos vestros in veritate, et induti loricam justitiæ,


<a id="orge8b29ad"></a>

## Ephesians 6:15

et calceati pedes in præparatione Evangelii pacis,


<a id="org6d20d75"></a>

## Ephesians 6:16

in omnibus sumentes scutum fidei, in quo possitis omnia tela nequissimi ignea extinguere :


<a id="org93acd97"></a>

## Ephesians 6:17

et galeam salutis assumite, et gladium spiritus (quod est verbum Dei),


<a id="org61ed379"></a>

## Ephesians 6:18

per omnem orationem et obsecrationem orantes omni tempore in spiritu : et in ipso vigilantes in omni instantia et obsecratione pro omnibus sanctis :


<a id="org40d4e87"></a>

## Ephesians 6:19

et pro me, ut detur mihi sermo in apertione oris mei cum fiducia, notum facere mysterium Evangelii :


<a id="org7b1745f"></a>

## Ephesians 6:20

pro quo legatione fungor in catena, ita ut in ipso audeam, prout oportet me loqui.  


<a id="org3e9f661"></a>

## Ephesians 6:21

Ut autem et vos sciatis quæ circa me sunt, quid agam, omnia vobis nota faciet Tychicus, carissimus frater, et fidelis minister in Domino :


<a id="orgd7d179f"></a>

## Ephesians 6:22

quem misi ad vos in hoc ipsum, ut cognoscatis quæ circa nos sunt, et consoletur corda vestra.


<a id="orgc124ac2"></a>

## Ephesians 6:23

Pax fratribus, et caritas cum fide a Deo Patre et Domino Jesu Christo.


<a id="org2a4df13"></a>

## Ephesians 6:24

Gratia cum omnibus qui diligunt Dominum nostrum Jesum Christum in incorruptione. Amen.    

