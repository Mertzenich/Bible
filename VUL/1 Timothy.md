
# Table of Contents

-   [I Timothy 1](#org10725a3)
    -   [I Timothy 1:1](#orgf64cb9f)
    -   [I Timothy 1:2](#orgcd7d702)
    -   [I Timothy 1:3](#orgf00b83f)
    -   [I Timothy 1:4](#orgdb76938)
    -   [I Timothy 1:5](#orgdfea220)
    -   [I Timothy 1:6](#org152c110)
    -   [I Timothy 1:7](#org512a116)
    -   [I Timothy 1:8](#org86bf3e8)
    -   [I Timothy 1:9](#org8a444b0)
    -   [I Timothy 1:10](#org673fb89)
    -   [I Timothy 1:11](#org31d0bca)
    -   [I Timothy 1:12](#org7992912)
    -   [I Timothy 1:13](#org1e5efd9)
    -   [I Timothy 1:14](#org2d3ef2d)
    -   [I Timothy 1:15](#orgf4e84db)
    -   [I Timothy 1:16](#orgc819c8a)
    -   [I Timothy 1:17](#org56c4979)
    -   [I Timothy 1:18](#org1259be1)
    -   [I Timothy 1:19](#orgaefdef3)
    -   [I Timothy 1:20](#orgd4118f7)
-   [I Timothy 2](#org356a690)
    -   [I Timothy 2:1](#org365b1ff)
    -   [I Timothy 2:2](#org00d607a)
    -   [I Timothy 2:3](#orgb70d9a5)
    -   [I Timothy 2:4](#org0f2503c)
    -   [I Timothy 2:5](#org21b675f)
    -   [I Timothy 2:6](#org82b6211)
    -   [I Timothy 2:7](#orga5f89b2)
    -   [I Timothy 2:8](#org67f4de2)
    -   [I Timothy 2:9](#org0d3bc4c)
    -   [I Timothy 2:10](#org8fb7ccd)
    -   [I Timothy 2:11](#orgaf60775)
    -   [I Timothy 2:12](#orgd0762ca)
    -   [I Timothy 2:13](#org88655b8)
    -   [I Timothy 2:14](#org022ed9a)
    -   [I Timothy 2:15](#org461fdc0)
-   [I Timothy 3](#org155319a)
    -   [I Timothy 3:1](#orgb339ca2)
    -   [I Timothy 3:2](#orge0d8dd3)
    -   [I Timothy 3:3](#org95db96c)
    -   [I Timothy 3:4](#org121aa53)
    -   [I Timothy 3:5](#orgcf23e54)
    -   [I Timothy 3:6](#orga8b1bc3)
    -   [I Timothy 3:7](#org05f4749)
    -   [I Timothy 3:8](#org6e5a0cd)
    -   [I Timothy 3:9](#orgdda1a6a)
    -   [I Timothy 3:10](#orga3c9e5f)
    -   [I Timothy 3:11](#org9119087)
    -   [I Timothy 3:12](#org0ec91a0)
    -   [I Timothy 3:13](#orgaffa740)
    -   [I Timothy 3:14](#org5351cc1)
    -   [I Timothy 3:15](#org1a9a41f)
    -   [I Timothy 3:16](#org36dc513)
-   [I Timothy 4](#org6529f1d)
    -   [I Timothy 4:1](#org37304de)
    -   [I Timothy 4:2](#org34b89ae)
    -   [I Timothy 4:3](#org7355dc0)
    -   [I Timothy 4:4](#org30bbfe3)
    -   [I Timothy 4:5](#orgdb916bd)
    -   [I Timothy 4:6](#org8b40c2c)
    -   [I Timothy 4:7](#org671ed36)
    -   [I Timothy 4:8](#org2b2ae4b)
    -   [I Timothy 4:9](#org94a1e77)
    -   [I Timothy 4:10](#org158d843)
    -   [I Timothy 4:11](#org8f5b877)
    -   [I Timothy 4:12](#orgf3175ad)
    -   [I Timothy 4:13](#org9d30380)
    -   [I Timothy 4:14](#org50625e4)
    -   [I Timothy 4:15](#org73a21eb)
    -   [I Timothy 4:16](#org4ac71d5)
-   [I Timothy 5](#org125a004)
    -   [I Timothy 5:1](#org9db808b)
    -   [I Timothy 5:2](#orgdab2cdd)
    -   [I Timothy 5:3](#org1a7004a)
    -   [I Timothy 5:4](#org22a9285)
    -   [I Timothy 5:5](#org11aa006)
    -   [I Timothy 5:6](#orgcf332a8)
    -   [I Timothy 5:7](#orgc7756e7)
    -   [I Timothy 5:8](#org9c6440a)
    -   [I Timothy 5:9](#org6f1f162)
    -   [I Timothy 5:10](#orgbaa21aa)
    -   [I Timothy 5:11](#orgab19870)
    -   [I Timothy 5:12](#org7f74a2c)
    -   [I Timothy 5:13](#orgb7f6bbc)
    -   [I Timothy 5:14](#orgdd2b3ff)
    -   [I Timothy 5:15](#orgafe0481)
    -   [I Timothy 5:16](#org0d6f163)
    -   [I Timothy 5:17](#org37d528e)
    -   [I Timothy 5:18](#org53abb35)
    -   [I Timothy 5:19](#orgb67319c)
    -   [I Timothy 5:20](#orgf5b4771)
    -   [I Timothy 5:21](#orgd5de30a)
    -   [I Timothy 5:22](#orgbe07f4a)
    -   [I Timothy 5:23](#orgbded26e)
    -   [I Timothy 5:24](#orgceb9df0)
    -   [I Timothy 5:25](#orgb1309a8)
-   [I Timothy 6](#org389dabe)
    -   [I Timothy 6:1](#org71631e5)
    -   [I Timothy 6:2](#orgd162a9a)
    -   [I Timothy 6:3](#orgf8f1491)
    -   [I Timothy 6:4](#org4389730)
    -   [I Timothy 6:5](#orgf8deb03)
    -   [I Timothy 6:6](#org86d9f2d)
    -   [I Timothy 6:7](#org20cc100)
    -   [I Timothy 6:8](#org67506dd)
    -   [I Timothy 6:9](#org0e9ba9e)
    -   [I Timothy 6:10](#org3f4800a)
    -   [I Timothy 6:11](#org4d78a97)
    -   [I Timothy 6:12](#org62a8acc)
    -   [I Timothy 6:13](#org1f3b9a8)
    -   [I Timothy 6:14](#org9c2c6c2)
    -   [I Timothy 6:15](#org75156d6)
    -   [I Timothy 6:16](#org10132da)
    -   [I Timothy 6:17](#orgfa4c135)
    -   [I Timothy 6:18](#org2f3d69a)
    -   [I Timothy 6:19](#orgfab5316)
    -   [I Timothy 6:20](#orgc2463b3)
    -   [I Timothy 6:21](#org6b0acc8)



<a id="org10725a3"></a>

# I Timothy 1


<a id="orgf64cb9f"></a>

## I Timothy 1:1

Paulus Apostolus Jesu Christi secundum imperium Dei Salvatoris nostri, et Christi Jesu spei nostræ,


<a id="orgcd7d702"></a>

## I Timothy 1:2

Timotheo dilecto filio in fide. Gratia, misericordia, et pax a Deo Patre, et Christo Jesu Domino nostro.  


<a id="orgf00b83f"></a>

## I Timothy 1:3

Sicut rogavi te ut remaneres Ephesi cum irem in Macedoniam, ut denuntiares quibusdam ne aliter docerent,


<a id="orgdb76938"></a>

## I Timothy 1:4

neque intenderent fabulis, et genealogiis interminatis : quæ quæstiones præstant magis quam ædificationem Dei, quæ est in fide.


<a id="orgdfea220"></a>

## I Timothy 1:5

Finis autem præcepti est caritas de corde puro, et conscientia bona, et fide non ficta.


<a id="org152c110"></a>

## I Timothy 1:6

A quibus quidam aberrantes, conversi sunt in vaniloquium,


<a id="org512a116"></a>

## I Timothy 1:7

volentes esse legis doctores, non intelligentes neque quæ loquuntur, neque de quibus affirmant.


<a id="org86bf3e8"></a>

## I Timothy 1:8

Scimus autem quia bona est lex si quis ea legitime utatur :


<a id="org8a444b0"></a>

## I Timothy 1:9

sciens hoc quia lex justo non est posita, sed injustis, et non subditis, impiis, et peccatoribus, sceleratis, et contaminatis, parricidis, et matricidis, homicidis,


<a id="org673fb89"></a>

## I Timothy 1:10

fornicariis, masculorum concubitoribus, plagiariis, mendacibus, et perjuris, et si quid aliud sanæ doctrinæ adversatur,


<a id="org31d0bca"></a>

## I Timothy 1:11

quæ est secundum Evangelium gloriæ beati Dei, quod creditum est mihi.  


<a id="org7992912"></a>

## I Timothy 1:12

Gratias ago ei, qui me confortavit, Christo Jesu Domino nostro, quia fidelem me existimavit, ponens in ministerio :


<a id="org1e5efd9"></a>

## I Timothy 1:13

qui prius blasphemus fui, et persecutor, et contumeliosus : sed misericordiam Dei consecutus sum, quia ignorans feci in incredulitate.


<a id="org2d3ef2d"></a>

## I Timothy 1:14

Superabundavit autem gratia Domini nostri cum fide, et dilectione, quæ est in Christo Jesu.


<a id="orgf4e84db"></a>

## I Timothy 1:15

Fidelis sermo, et omni acceptione dignus : quod Christus Jesus venit in hunc mundum peccatores salvos facere, quorum primus ego sum.


<a id="orgc819c8a"></a>

## I Timothy 1:16

Sed ideo misericordiam consecutus sum : ut in me primo ostenderet Christus Jesus omnem patientiam ad informationem eorum, qui credituri sunt illi, in vitam æternam.


<a id="org56c4979"></a>

## I Timothy 1:17

Regi autem sæculorum immortali, invisibili, soli Deo honor et gloria in sæcula sæculorum. Amen.  


<a id="org1259be1"></a>

## I Timothy 1:18

Hoc præceptum commendo tibi, fili Timothee, secundum præcedentes in te prophetias, ut milites in illis bonam militiam,


<a id="orgaefdef3"></a>

## I Timothy 1:19

habens fidem, et bonam conscientiam, quam quidam repellentes, circa fidem naufragaverunt :


<a id="orgd4118f7"></a>

## I Timothy 1:20

ex quibus est Hymenæus, et Alexander : quos tradidi Satanæ, ut discant non blasphemare.   


<a id="org356a690"></a>

# I Timothy 2


<a id="org365b1ff"></a>

## I Timothy 2:1

Obsecro igitur primum omnium fieri obsecrationes, orationes, postulationes, gratiarum actiones, pro omnibus hominibus :


<a id="org00d607a"></a>

## I Timothy 2:2

pro regibus, et omnibus qui in sublimitate sunt, ut quietam et tranquillam vitam agamus in omni pietate, et castitate :


<a id="orgb70d9a5"></a>

## I Timothy 2:3

hoc enim bonum est, et acceptum coram Salvatore nostro Deo,


<a id="org0f2503c"></a>

## I Timothy 2:4

qui omnes homines vult salvos fieri, et ad agnitionem veritatis venire.


<a id="org21b675f"></a>

## I Timothy 2:5

Unus enim Deus, unus et mediator Dei et hominum homo Christus Jesus :


<a id="org82b6211"></a>

## I Timothy 2:6

qui dedit redemptionem semetipsum pro omnibus, testimonium temporibus suis :


<a id="orga5f89b2"></a>

## I Timothy 2:7

in quo positus sum ego prædicator, et Apostolus (veritatem dico, non mentior) doctor gentium in fide, et veritate.


<a id="org67f4de2"></a>

## I Timothy 2:8

Volo ergo viros orare in omni loco, levantes puras manus sine ira et disceptatione.


<a id="org0d3bc4c"></a>

## I Timothy 2:9

Similiter et mulieres in habitu ornato, cum verecundia et sobrietate ornantes se, et non in tortis crinibus, aut auro, aut margaritis, vel veste pretiosa :


<a id="org8fb7ccd"></a>

## I Timothy 2:10

sed quod decet mulieres, promittentes pietatem per opera bona.


<a id="orgaf60775"></a>

## I Timothy 2:11

Mulier in silentio discat cum omni subjectione.


<a id="orgd0762ca"></a>

## I Timothy 2:12

Docere autem mulieri non permitto, neque dominari in virum : sed esse in silentio.


<a id="org88655b8"></a>

## I Timothy 2:13

Adam enim primus formatus est : deinde Heva :


<a id="org022ed9a"></a>

## I Timothy 2:14

et Adam non est seductus : mulier autem seducta in prævaricatione fuit.


<a id="org461fdc0"></a>

## I Timothy 2:15

Salvabitur autem per filiorum generationem, si permanserit in fide, et dilectione, et sanctificatione cum sobrietate.   


<a id="org155319a"></a>

# I Timothy 3


<a id="orgb339ca2"></a>

## I Timothy 3:1

Fidelis sermo : si quis episcopatum desiderat, bonum opus desiderat.


<a id="orge0d8dd3"></a>

## I Timothy 3:2

Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,


<a id="org95db96c"></a>

## I Timothy 3:3

non vinolentum, non percussorem, sed modestum : non litigiosum, non cupidum, sed


<a id="org121aa53"></a>

## I Timothy 3:4

suæ domui bene præpositum : filios habentem subditos cum omni castitate.


<a id="orgcf23e54"></a>

## I Timothy 3:5

Si quis autem domui suæ præesse nescit, quomodo ecclesiæ Dei diligentiam habebit ?


<a id="orga8b1bc3"></a>

## I Timothy 3:6

Non neophytum : ne in superbiam elatus, in judicium incidat diaboli.


<a id="org05f4749"></a>

## I Timothy 3:7

Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.


<a id="org6e5a0cd"></a>

## I Timothy 3:8

Diaconos similiter pudicos, non bilingues, non multo vino deditos, non turpe lucrum sectantes :


<a id="orgdda1a6a"></a>

## I Timothy 3:9

habentes mysterium fidei in conscientia pura.


<a id="orga3c9e5f"></a>

## I Timothy 3:10

Et hi autem probentur primum : et sic ministrent, nullum crimen habentes.


<a id="org9119087"></a>

## I Timothy 3:11

Mulieres similiter pudicas, non detrahentes, sobrias, fideles in omnibus.


<a id="org0ec91a0"></a>

## I Timothy 3:12

Diaconi sint unius uxoris viri, qui filiis suis bene præsint, et suis domibus.


<a id="orgaffa740"></a>

## I Timothy 3:13

Qui enim bene ministraverint, gradum bonum sibi acquirent, et multam fiduciam in fide, quæ est in Christo Jesu.  


<a id="org5351cc1"></a>

## I Timothy 3:14

Hæc tibi scribo, sperans me ad te venire cito :


<a id="org1a9a41f"></a>

## I Timothy 3:15

si autem tardavero, ut scias quomodo oporteat te in domo Dei conversari, quæ est ecclesia Dei vivi, columna et firmamentum veritatis.


<a id="org36dc513"></a>

## I Timothy 3:16

Et manifeste magnum est pietatis sacramentum, quod manifestatum est in carne, justificatum est in spiritu, apparuit angelis, prædicatum est gentibus, creditum est in mundo, assumptum est in gloria.   


<a id="org6529f1d"></a>

# I Timothy 4


<a id="org37304de"></a>

## I Timothy 4:1

Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis dæmoniorum,


<a id="org34b89ae"></a>

## I Timothy 4:2

in hypocrisi loquentium mendacium, et cauteriatam habentium suam conscientiam,


<a id="org7355dc0"></a>

## I Timothy 4:3

prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem.


<a id="org30bbfe3"></a>

## I Timothy 4:4

Quia omnis creatura Dei bona est, et nihil rejiciendum quod cum gratiarum actione percipitur :


<a id="orgdb916bd"></a>

## I Timothy 4:5

sanctificatur enim per verbum Dei, et orationem.  


<a id="org8b40c2c"></a>

## I Timothy 4:6

Hæc proponens fratribus, bonus eris minister Christi Jesu enutritus verbis fidei, et bonæ doctrinæ, quam assecutus es.


<a id="org671ed36"></a>

## I Timothy 4:7

Ineptas autem, et aniles fabulas devita : exerce autem teipsum ad pietatem.


<a id="org2b2ae4b"></a>

## I Timothy 4:8

Nam corporalis exercitatio, ad modicum utilis est : pietas autem ad omnia utilis est, promissionem habens vitæ, quæ nunc est, et futuræ.


<a id="org94a1e77"></a>

## I Timothy 4:9

Fidelis sermo, et omni acceptione dignus.


<a id="org158d843"></a>

## I Timothy 4:10

In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium.


<a id="org8f5b877"></a>

## I Timothy 4:11

Præcipe hæc, et doce.


<a id="orgf3175ad"></a>

## I Timothy 4:12

Nemo adolescentiam tuam contemnat : sed exemplum esto fidelium in verbo, in conversatione, in caritate, in fide, in castitate.


<a id="org9d30380"></a>

## I Timothy 4:13

Dum venio, attende lectioni, exhortationi, et doctrinæ.


<a id="org50625e4"></a>

## I Timothy 4:14

Noli negligere gratiam, quæ in te est, quæ data est tibi per prophetiam, cum impositione manuum presbyterii.


<a id="org73a21eb"></a>

## I Timothy 4:15

Hæc meditare, in his esto : ut profectus tuus manifestus sit omnibus.


<a id="org4ac71d5"></a>

## I Timothy 4:16

Attende tibi, et doctrinæ : insta in illis. Hoc enim faciens, et teipsum salvum facies, et eos qui te audiunt.   


<a id="org125a004"></a>

# I Timothy 5


<a id="org9db808b"></a>

## I Timothy 5:1

Seniorem ne increpaveris, sed obsecra ut patrem : juvenes, ut fratres :


<a id="orgdab2cdd"></a>

## I Timothy 5:2

anus, ut matres : juvenculas, ut sorores in omni castitate :


<a id="org1a7004a"></a>

## I Timothy 5:3

viduas honora, quæ vere viduæ sunt.


<a id="org22a9285"></a>

## I Timothy 5:4

Si qua autem vidua filios, aut nepotes habet : discat primum domum suam regere, et mutuam vicem reddere parentibus : hoc enim acceptum est coram Deo.


<a id="org11aa006"></a>

## I Timothy 5:5

Quæ autem vere vidua est, et desolata, speret in Deum, et instet obsecrationibus, et orationibus nocte ac die.


<a id="orgcf332a8"></a>

## I Timothy 5:6

Nam quæ in deliciis est, vivens mortua est.


<a id="orgc7756e7"></a>

## I Timothy 5:7

Et hoc præcipe, ut irreprehensibiles sint.


<a id="org9c6440a"></a>

## I Timothy 5:8

Si quis autem suorum, et maxime domesticorum, curam non habet, fidem negavit, et est infideli deterior.


<a id="org6f1f162"></a>

## I Timothy 5:9

Vidua eligatur non minus sexaginta annorum, quæ fuerit unius viri uxor,


<a id="orgbaa21aa"></a>

## I Timothy 5:10

in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.


<a id="orgab19870"></a>

## I Timothy 5:11

Adolescentiores autem viduas devita : cum enim luxuriatæ fuerint in Christo, nubere volunt :


<a id="org7f74a2c"></a>

## I Timothy 5:12

habentes damnationem, quia primam fidem irritam fecerunt ;


<a id="orgb7f6bbc"></a>

## I Timothy 5:13

simul autem et otiosæ discunt circuire domos : non solum otiosæ, sed et verbosæ, et curiosæ, loquentes quæ non oportet.


<a id="orgdd2b3ff"></a>

## I Timothy 5:14

Volo ergo juniores nubere, filios procreare, matresfamilias esse, nullam occasionem dare adversario maledicti gratia.


<a id="orgafe0481"></a>

## I Timothy 5:15

Jam enim quædam conversæ sunt retro Satanam.


<a id="org0d6f163"></a>

## I Timothy 5:16

Si quis fidelis habet viduas, subministret illis, et non gravetur ecclesia : ut iis quæ vere viduæ sunt, sufficiat.


<a id="org37d528e"></a>

## I Timothy 5:17

Qui bene præsunt presbyteri, duplici honore digni habeantur : maxime qui laborant in verbo et doctrina.


<a id="org53abb35"></a>

## I Timothy 5:18

Dicit enim Scriptura : Non alligabis os bovi trituranti. Et : Dignus est operarius mercede sua.


<a id="orgb67319c"></a>

## I Timothy 5:19

Adversus presbyterum accusationem noli recipere, nisi sub duobus aut tribus testibus.


<a id="orgf5b4771"></a>

## I Timothy 5:20

Peccantes coram omnibus argue : ut et ceteri timorem habeant.


<a id="orgd5de30a"></a>

## I Timothy 5:21

Testor coram Deo et Christo Jesu, et electis angelis, ut hæc custodias sine præjudicio, nihil faciens in alteram partem declinando.


<a id="orgbe07f4a"></a>

## I Timothy 5:22

Manus cito nemini imposueris, neque communicaveris peccatis alienis. Teipsum castum custodi.


<a id="orgbded26e"></a>

## I Timothy 5:23

Noli adhuc aquam bibere, sed modico vino utere propter stomachum tuum, et frequentes tuas infirmitates.


<a id="orgceb9df0"></a>

## I Timothy 5:24

Quorumdam hominum peccata manifesta sunt, præcedentia ad judicium : quosdam autem et subsequuntur.


<a id="orgb1309a8"></a>

## I Timothy 5:25

Similiter et facta bona, manifesta sunt : et quæ aliter se habent, abscondi non possunt.   


<a id="org389dabe"></a>

# I Timothy 6


<a id="org71631e5"></a>

## I Timothy 6:1

Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur.


<a id="orgd162a9a"></a>

## I Timothy 6:2

Qui autem fideles habent dominos, non contemnant, quia fratres sunt : sed magis serviant, quia fideles sunt et dilecti, qui beneficii participes sunt. Hæc doce, et exhortare.  


<a id="orgf8f1491"></a>

## I Timothy 6:3

Si quis aliter docet, et non acquiescit sanis sermonibus Domini nostri Jesu Christi, et ei, quæ secundum pietatem est, doctrinæ :


<a id="org4389730"></a>

## I Timothy 6:4

superbus est, nihil sciens, sed languens circa quæstiones, et pugnas verborum : ex quibus oriuntur invidiæ, contentiones, blasphemiæ, suspiciones malæ,


<a id="orgf8deb03"></a>

## I Timothy 6:5

conflictationes hominum mente corruptorum, et qui veritate privati sunt, existimantium quæstum esse pietatem.


<a id="org86d9f2d"></a>

## I Timothy 6:6

Est autem quæstus magnus pietas cum sufficientia.


<a id="org20cc100"></a>

## I Timothy 6:7

Nihil enim intulimus in hunc mundum : haud dubium quod nec auferre quid possumus.


<a id="org67506dd"></a>

## I Timothy 6:8

Habentes autem alimenta, et quibus tegamur, his contenti simus.


<a id="org0e9ba9e"></a>

## I Timothy 6:9

Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, quæ mergunt homines in interitum et perditionem.


<a id="org3f4800a"></a>

## I Timothy 6:10

Radix enim omnium malorum est cupiditas : quam quidam appetentes erraverunt a fide, et inseruerunt se doloribus multis.  


<a id="org4d78a97"></a>

## I Timothy 6:11

Tu autem, o homo Dei, hæc fuge : sectare vero justitiam, pietatem, fidem, caritatem, patientiam, mansuetudinem.


<a id="org62a8acc"></a>

## I Timothy 6:12

Certa bonum certamen fidei, apprehende vitam æternam, in qua vocatus es, et confessus bonam confessionem coram multis testibus.


<a id="org1f3b9a8"></a>

## I Timothy 6:13

Præcipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem,


<a id="org9c2c6c2"></a>

## I Timothy 6:14

ut serves mandatum sine macula, irreprehensibile usque in adventum Domini nostri Jesu Christi,


<a id="org75156d6"></a>

## I Timothy 6:15

quem suis temporibus ostendet beatus et solus potens, Rex regum, et Dominus dominantium :


<a id="org10132da"></a>

## I Timothy 6:16

qui solus habet immortalitatem, et lucem inhabitat inaccessibilem : quem nullus hominum vidit, sed nec videre potest : cui honor, et imperium sempiternum. Amen.


<a id="orgfa4c135"></a>

## I Timothy 6:17

Divitibus hujus sæculi præcipe non sublime sapere, neque sperare in incerto divitiarum, sed in Deo vivo (qui præstat nobis omnia abunde ad fruendum)


<a id="org2f3d69a"></a>

## I Timothy 6:18

bene agere, divites fieri in bonis operibus, facile tribuere, communicare,


<a id="orgfab5316"></a>

## I Timothy 6:19

thesaurizare sibi fundamentum bonum in futurum, ut apprehendant veram vitam.  


<a id="orgc2463b3"></a>

## I Timothy 6:20

O Timothee, depositum custodi, devitans profanas vocum novitates, et oppositiones falsi nominis scientiæ,


<a id="org6b0acc8"></a>

## I Timothy 6:21

quam quidam promittentes, circa fidem exciderunt. Gratia tecum. Amen.    

